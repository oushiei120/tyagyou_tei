<?xml version='1.0' encoding='UTF-8'?>
<TEI>
  <text>
    <body>
      <div id="div1">
        <head>一之源</head>
        <p>茶者，南方之嘉木也。一尺、二尺，迺至數十尺。其巴山峽川，有兩人合抱者，伐而掇之。其樹如瓜蘆，葉如梔子，花如白薔薇，實如栟櫚，蒂如丁香，根如胡桃。<note>〈瓜蘆木出廣州，似茶，至苦澁。栟櫚，蒲葵之屬。其子似茶。胡桃與茶，根皆下孕，兆至瓦礫，苗木上抽。〉</note></p>
        <p>其字，或從草，或從木，或草木并。<note>〈從草，當作「茶」，其字出《開元文字音義》；從木，當作「𣗪」，其字出《本草》；草木并，作「荼」，其字出《爾雅》。〉</note></p>
        <p>其名，一曰茶，二曰檟，三曰蔎，四曰茗，五曰荈。<note>〈周公云︰「檟、苦荼。」揚執戟云︰「蜀西南人謂茶曰蔎。」郭弘農云︰「早取爲荼，晚取爲茗，或一曰荈耳。」〉</note></p>
        <p>其地，上者生爛石，中者生礫壤，下者生黃土。凡藝而不實，植而罕茂，法如種瓜，三歲可採。野者上，園者次。陽崖隂林，紫者上，綠者次；筍者上，牙者次；葉卷上，葉舒次。隂山坡谷者，不堪採掇，性凝滯，結瘕疾。</p>
        <p>茶之爲用，味至寒，爲飲，最宜精行儉德之人。若熱渴、凝悶、腦疼、目澁、四支煩、百節不舒，聊四五啜，與醍醐、甘露抗衡也。</p>
        <p>採不時，造不精，雜以卉莽，飲之成疾。茶爲累也，亦猶人參。上者生上黨，中者生百濟、新羅，下者生高麗。有生澤州、易州、幽州、檀州者，爲藥無効，況非此者？設服薺苨，使六疾不瘳，知人參爲累，則茶累盡矣。</p>
      <div id="div2">  
        <p>籝，一曰籃，一曰籠，一曰筥，以竹織之，受五升，或一㪷、二㪷、三㪷者，茶人負以採茶也。<note>〈加追反〉</note><note>〈籝，《漢書》音盈，所謂「黃金滿籝，不如一經。」顏師古云︰「籝，竹器也，受四升耳。」〉</note></p>
        <p>竈，無用𥥛者。釜，用唇口者。</p>
        <p>甑，或木或瓦，匪腰而泥，籃以簞之，薎以繫之。始其蒸也，入乎簞；既其熟也，出乎箄。釜涸，注於甑中。又以穀木枝三椏者製之，散所蒸牙筍並葉，畏流其膏。<note>〈甑，不帶而泥之。〉</note></p>
        <p>杵臼，一曰碓，惟恒用者佳。</p>
        <p>規，一曰模，一曰棬，以鐵製之，或圓，或方，或花。</p>
        <p>承，一曰臺，一曰砧，以石爲之。不然，以槐桑木半埋地中，遣無所搖動。</p>
        <p>檐，一曰衣，以油絹或雨衫、單服敗者爲之。以檐置承上，又以規置檐上，以造茶也。茶成，舉而易之。</p>
        <p>芘莉，一曰籝子，一曰篣筤。以二小竹,長三赤，軀二赤五寸，柄五寸。以篾織方眼，如圃人土羅，闊二赤以列茶也。<note>〈音杷离〉</note></p>
        <p>棨，一曰錐刀。柄以堅木爲之，用穿茶也。</p>
        <p>撲，一曰鞭。以竹爲之，穿茶以解茶也。</p>
        <p>焙，鑿地深二尺，闊二尺五寸，長一丈。上作短牆，高二尺，泥之。</p>
        <p>貫，削竹爲之，長二尺五寸，以貫茶焙之。</p>
        <p>棚，一曰棧。以木構於焙上，編木兩層，高一尺，以焙茶也。茶之半乾，昇下棚，全乾，升上棚。</p>
        <p>穿，江東、淮南剖竹爲之。巴川峽山紉穀皮爲之。江東以一斤爲上穿，半斤爲中穿，四兩五兩爲小穿。峽中以一百二十斤爲上，八十斤爲中穿，五十斤爲小穿。字舊作釵釧之「釧」字，或作貫串。今則不然，如磨、扇、彈、鑚、縫五字，文以平聲書之，義以去聲呼之，其字以穿名之。<note>〈音釧〉</note></p>
        <p>育，以木製之，以竹編之，以紙糊之。中有隔，上有覆，下有床，傍有門，掩一扇。中置一器，貯煻煨火，令煴煴然。江南梅雨時，焚之以火。<note>〈育者，以其藏養爲名。〉</note></p>
        <p>凡採茶在二月、三月、四月之間。</p>
        <p>茶之筍者，生爛石沃土，長四五寸，若薇蕨始抽，淩露采焉。茶之牙者，發於藂薄之上，有三枝、四枝、五枝者，選其中枝頴拔者採焉.其日有雨不採，晴有雲不采。晴，採之，蒸之，擣之，拍之，焙之，穿之，封之，茶之乾矣。</p>
        <p>茶有千萬狀，鹵莽而言，如胡人鞾者，蹙縮然；犎牛臆者，廉襜然；浮雲出山者，輪囷然；輕飈拂水者，涵澹然。有如陶家之子，羅膏土以水澄泚之。又如新治地者，遇暴雨流潦之所經.此皆茶之精腴。有如竹籜者，枝幹堅實，艱於蒸搗，故其形籭簁然。有如霜荷者，莖葉凋沮，易其狀貌，故厥狀委悴然。此皆茶之瘠老者也。<note>〈京錐文也〉</note><note>〈謂澄泥也。〉</note><note>〈上离下師。〉</note></p>
        <p>自採至於封七經目，自胡靴至於霜荷八等。或以光黑平正言嘉者，斯鑒之下也；以皺黃坳垤言佳者，鑒之次也；若皆言嘉及皆言不嘉者，鑒之上也。何者？出膏者光，含膏者皺；宿製者則黑，日成者則黃；蒸壓則平正，縱之則坳垤。此茶與草木葉一也。茶之否臧，存於口訣。</p>
        <p></p>
        <p>本唐朝作品在全世界都属于公有领域，因为作者逝世已经遠遠超过100年。</p>
        <p></p>
        <p>Public domainPublic domainfalsefalse</p>
      </div>
      <div id="div2">
        <p>茶者，南方之嘉木也。一尺、二尺，迺至數十尺。其巴山峽川，有兩人合抱者，伐而掇之。其樹如瓜蘆，葉如梔子，花如白薔薇，實如栟櫚，蒂如丁香，根如胡桃。
其字，或從草，或從木，或草木并。
其名，一曰茶，二曰檟，三曰蔎，四曰茗，五曰荈。
其地，上者生爛石，中者生礫壤，下者生黃土。凡藝而不實，植而罕茂，法如種瓜，三歲可採。野者上，園者次。陽崖隂林，紫者上，綠者次；筍者上，牙者次；葉卷上，葉舒次。隂山坡谷者，不堪採掇，性凝滯，結瘕疾。
茶之爲用，味至寒，爲飲，最宜精行儉德之人。若熱渴、凝悶、腦疼、目澁、四支煩、百節不舒，聊四五啜，與醍醐、甘露抗衡也。
採不時，造不精，雜以卉莽，飲之成疾。茶爲累也，亦猶人參。上者生上黨，中者生百濟、新羅，下者生高麗。有生澤州、易州、幽州、檀州者，爲藥無効，況非此者？設服薺苨，使六疾不瘳，知人參爲累，則茶累盡矣。<note>〈瓜蘆木出廣州，似茶，至苦澁。栟櫚，蒲葵之屬。其子似茶。胡桃與茶，根皆下孕，兆至瓦礫，苗木上抽。〉</note><note>〈從草，當作「茶」，其字出《開元文字音義》；從木，當作「𣗪」，其字出《本草》；草木并，作「荼」，其字出《爾雅》。〉</note><note>〈周公云︰「檟、苦荼。」揚執戟云︰「蜀西南人謂茶曰蔎。」郭弘農云︰「早取爲荼，晚取爲茗，或一曰荈耳。」〉</note></p>
        <p></p>
        <p>本作品在全世界都属于公有领域，因为作者逝世已经超过100年，并且于1930年1月1日之前出版。</p>
        <p></p>
        <p>Public domainPublic domainfalsefalse</p>
      </div>
      <div id="div3">
        <p>籝，一曰籃，一曰籠，一曰筥，以竹織之，受五升，或一㪷、二㪷、三㪷者，茶人負以採茶也。
竈，無用者。釜，用唇口者。
甑，或木或瓦，匪腰而泥，籃以簞之，薎以繫之。始其蒸也，入乎簞；既其熟也，出乎箄。釜涸，注於甑中。又以穀木枝三椏者製之，散所蒸牙筍並葉，畏流其膏。
杵臼，一曰碓，惟恒用者佳。
規，一曰模，一曰棬，以鐵製之，或圓，或方，或花。
承，一曰臺，一曰砧，以石爲之。不然，以槐桑木半埋地中，遣無所搖動。
檐，一曰衣，以油絹或雨衫、單服敗者爲之。以檐置承上，又以規置檐上，以造茶也。茶成，舉而易之。
芘莉，一曰籝子，一曰篣筤。以二小竹,長三赤，軀二赤五寸，柄五寸。以篾織方眼，如圃人土羅，闊二赤以列茶也。
棨，一曰錐刀。柄以堅木爲之，用穿茶也。
撲，一曰鞭。以竹爲之，穿茶以解茶也。
焙，鑿地深二尺，闊二尺五寸，長一丈。上作短牆，高二尺，泥之。
貫，削竹爲之，長二尺五寸，以貫茶焙之。
棚，一曰棧。以木構於焙上，編木兩層，高一尺，以焙茶也。茶之半乾，昇下棚，全乾，升上棚。
穿，江東、淮南剖竹爲之。巴川峽山紉穀皮爲之。江東以一斤爲上穿，半斤爲中穿，四兩五兩爲小穿。峽中以一百二十斤爲上，八十斤爲中穿，五十斤爲小穿。字舊作釵釧之「釧」字，或作貫串。今則不然，如磨、扇、彈、鑚、縫五字，文以平聲書之，義以去聲呼之，其字以穿名之。
育，以木製之，以竹編之，以紙糊之。中有隔，上有覆，下有床，傍有門，掩一扇。中置一器，貯煻煨火，令煴煴然。江南梅雨時，焚之以火。<note>〈加追反〉</note><note>〈籝，《漢書》音盈，所謂「黃金滿籝，不如一經。」顏師古云︰「籝，竹器也，受四升耳。」〉</note><note>〈甑，不帶而泥之。〉</note><note>〈音杷离〉</note><note>〈音釧〉</note><note>〈育者，以其藏養爲名。〉</note></p>
        <p></p>
        <p>本作品在全世界都属于公有领域，因为作者逝世已经超过100年，并且于1930年1月1日之前出版。</p>
        <p></p>
        <p>Public domainPublic domainfalsefalse</p>
      </div>
      <div id="div4">
        <p>凡採茶在二月、三月、四月之間。
茶之筍者，生爛石沃土，長四五寸，若薇蕨始抽，淩露采焉。茶之牙者，發於藂薄之上，有三枝、四枝、五枝者，選其中枝頴拔者採焉.其日有雨不採，晴有雲不采。晴，採之，蒸之，擣之，拍之，焙之，穿之，封之，茶之乾矣。
茶有千萬狀，鹵莽而言，如胡人鞾者，蹙縮然；犎牛臆者，廉襜然；浮雲出山者，輪囷然；輕飈拂水者，涵澹然。有如陶家之子，羅膏土以水澄泚之。又如新治地者，遇暴雨流潦之所經.此皆茶之精腴。有如竹籜者，枝幹堅實，艱於蒸搗，故其形籭簁然。有如霜荷者，莖葉凋沮，易其狀貌，故厥狀委悴然。此皆茶之瘠老者也。
自採至於封七經目，自胡靴至於霜荷八等。或以光黑平正言嘉者，斯鑒之下也；以皺黃坳垤言佳者，鑒之次也；若皆言嘉及皆言不嘉者，鑒之上也。何者？出膏者光，含膏者皺；宿製者則黑，日成者則黃；蒸壓則平正，縱之則坳垤。此茶與草木葉一也。茶之否臧，存於口訣。<note>〈京錐文也〉</note><note>〈謂澄泥也。〉</note><note>〈上离下師。〉</note></p>
        <p></p>
        <p>本作品在全世界都属于公有领域，因为作者逝世已经超过100年，并且于1930年1月1日之前出版。</p>
        <p></p>
        <p>Public domainPublic domainfalsefalse</p>
      </div>
      <div id="div5">
        <head>四之器</head>
        <p>風爐以銅鐵鑄之，如古鼎形，厚三分，緣闊九分，令六分虛中，致其杇墁。凡三足，古文書二十一字。一足云︰「坎上巽下離於中」；一足云︰「體均五行去百疾」；一足云「聖唐滅胡明年鑄。」其三足之間，設三䆫。底一䆫以爲通飈漏燼之所。上並古文書六字，一䆫之上書「伊公」二字，一䆫之上書「羹陸」二字，一䆫之上書「氏茶」二字。所謂「伊公羹，陸氏茶」也。置墆𡏻於其內，設三格：其一格有翟焉，翟者，火禽也，畫一卦曰离；其一格有彪焉，彪者，風獸也，畫一卦曰巽；其一格有魚焉，魚者，水蟲也，畫一卦曰坎。巽主風，离主火，坎主水，風能興火，火能熟水，故備其三卦焉。其飾，以連葩、垂蔓、曲水、方文之類。其爐，或鍛鐵爲之，或運泥爲之。其灰承，作三足，鐵柈檯之。</p>
        <p>筥，以竹織之，高一尺二寸，徑闊七寸。或用藤，作木楦如筥形織之，六出圓眼。其底蓋若利篋口，鑠之。</p>
        <p>炭檛，以鐵六棱製之。長一尺，銳上豐中，執細頭繫一小𨫀，以飾檛也，若今之河隴軍人木吾也。或作鎚，或作斧，隨其便也。</p>
        <p>火筴，一名筯，若常用者，圓直一尺三寸，頂平截，無葱臺勾鏁之屬，以鐵或熟銅製之。</p>
        <p>鍑，以生鐵爲之。今人有業冶者，所謂急鐵，其鐵以耕刀之趄，鍊而鑄之。內模土而外模沙。土滑於內，易其摩滌；沙澁於外，吸其炎焰。方其耳，以正令也。廣其緣，以務遠也。長其臍，以守中也。臍長，則沸中；沸中，則末易揚；末易揚，則其味淳也。洪州以瓷爲之，萊州以石爲之。瓷與石皆雅器也，性非堅實，難可持久。用銀爲之，至潔，但涉於侈麗。雅則雅矣，潔亦潔矣，若用之恒，而卒歸於銀也。</p>
        <p>交床，以十字交之，剜中令虛，以支鍑也。</p>
        <p>夾，以小青竹爲之，長一尺二寸。令一寸有節，節已上剖之，以炙茶也。彼竹之篠，津潤于火，假其香潔以益茶味，恐非林谷間莫之致。或用精鐵熟銅之類，取其久也。</p>
        <p>紙囊，以剡藤紙白厚者夾縫之。以貯所炙茶，使不泄其香也。</p>
        <p>碾，以橘木爲之，次以梨、桑、桐、柘爲之。內圓而外方。內圓備於運行也，外方制其傾危也。內容墮而外無餘木。墮，形如車輪，不輻而軸焉。長九寸，闊一寸七分。墮徑三寸八分，中厚一寸，邊厚半寸，軸中方而執圓。其拂末以鳥羽製之。</p>
        <p>羅末,以合蓋貯之，以則置合中。用巨竹剖而屈之，以紗絹衣之。其合以竹節爲之，或屈杉以漆之，高三寸，蓋一寸，底二寸，口徑四寸。</p>
        <p>則，以海貝、蠣蛤之屬，或以銅、鐵、竹匕策之類。則者，量也，準也，度也。凡煮水一升，用末方寸匕。若好薄者，減之，嗜濃者，增之，故云則也。</p>
        <p>水方，以椆木、槐、楸、梓等合之，其裏并外縫漆之，受一斗。</p>
        <p>漉水囊，若常用者，其格以生銅鑄之，以備水濕，無有苔穢腥澁意。以熟銅苔穢，鐵腥澁也。林栖谷隱者，或用之竹木。木與竹非持久涉遠之具，故用之生銅。其囊，織青竹以捲之，裁碧縑以縫之，紐翠鈿以綴之。又作綠油囊以貯之，圓徑五寸，柄一寸五分。</p>
        <p>瓢，一曰犧杓。剖瓠爲之，或刊木爲之。晉舍人杜育《荈賦》云：「酌之以匏。」匏，瓢也。口闊，脛薄，柄短。永嘉中，餘姚人虞洪入瀑布山採茗，遇一道士，云：「吾，丹丘子，祈子他日甌犧之餘，乞相遺也。」犧，木杓也。今常用以梨木爲之。</p>
        <p>竹筴，或以桃、柳、蒲葵木爲之，或以柿心木爲之。長一尺，銀裹兩頭。</p>
        <p>鹺簋，以瓷爲之。圓徑四寸，若合形，或瓶、或罍，貯鹽花也。其𢶆，竹製，長四寸一分，闊九分。𢶆，策也。</p>
        <p>熟盂，以貯熟水，或瓷，或沙，受二升。</p>
        <p>碗，越州上，鼎州次，婺州次，岳州次，壽州、洪州次。或者以邢州處越州上，殊爲不然。若邢瓷類銀，越瓷類玉，邢不如越一也；若邢瓷類雪，則越瓷類氷，邢不如越二也；邢瓷白而茶色丹，越瓷青而茶色綠，邢不如越三也。晉杜育《荈賦》所謂︰「器擇陶簡，出自東甌。」甌，越也。甌，越州上，口唇不卷，底卷而淺，受半升已下。越州瓷、岳瓷皆青，青則益茶。茶作白紅之色。邢州瓷白，茶色紅；壽州瓷黃，茶色紫；洪州瓷褐，茶色黑；悉不宜茶。</p>
        <p>畚，以白蒲捲而編之，可貯盌十枚。或用筥。其紙帊以剡紙夾縫，令方，亦十之也。</p>
        <p>札，緝栟櫚皮以茱萸木夾而縛之，或截竹束而管之，若巨筆形。</p>
        <p>滌方，以貯滌洗之餘，用楸木合之，製如水方，受八升。</p>
        <p>滓方，以集諸滓，製如滌方，處五升。</p>
        <p>巾，以絁爲之，長二尺，作二枚，互用之，以潔諸器。</p>
        <p>具列，或作床，或作架。或純木、純竹而製之，或木，或竹，黃黑可𢩁而漆者。長三尺，闊二尺，高六寸。具到者，悉斂諸器物，悉以陳列也。</p>
        <p>都籃，以悉設諸器而名之。以竹篾內作三角方眼，外以雙篾闊者經之，以單篾纎者縛之，遞壓雙經作方眼，使玲瓏。高一尺五寸，底闊一尺、高二寸，長二尺四寸，闊二尺。</p>
        <p></p>
        <p>本唐朝作品在全世界都属于公有领域，因为作者逝世已经遠遠超过100年。</p>
        <p></p>
        <p>Public domainPublic domainfalsefalse</p>
      </div>
      <div id="div6">
        <p>風爐
風爐以銅鐵鑄之，如古鼎形，厚三分，緣闊九分，令六分虛中，致其杇墁。凡三足，古文書二十一字。一足云︰「坎上巽下離於中」；一足云︰「體均五行去百疾」；一足云「聖唐滅胡明年鑄。」其三足之間，設三䆫。底一䆫以爲通飈漏燼之所。上並古文書六字，一䆫之上書「伊公」二字，一䆫之上書「羹陸」二字，一䆫之上書「氏茶」二字。所謂「伊公羹，陸氏茶」也。置墆𡏻於其內，設三格：其一格有翟焉，翟者，火禽也，畫一卦曰离；其一格有彪焉，彪者，風獸也，畫一卦曰巽；其一格有魚焉，魚者，水蟲也，畫一卦曰坎。巽主風，离主火，坎主水，風能興火，火能熟水，故備其三卦焉。其飾，以連葩、垂蔓、曲水、方文之類。其爐，或鍛鐵爲之，或運泥爲之。其灰承，作三足，鐵柈檯之。
筥
筥，以竹織之，高一尺二寸，徑闊七寸。或用藤，作木楦如筥形織之，六出圓眼。其底蓋若利篋口，鑠之。
炭檛
炭檛，以鐵六棱製之。長一尺，銳上豐中，執細頭繫一小𨫀，以飾檛也，若今之河隴軍人木吾也。或作鎚，或作斧，隨其便也。
火筴
火筴，一名筯，若常用者，圓直一尺三寸，頂平截，無葱臺勾鏁之屬，以鐵或熟銅製之。
鍑
鍑，以生鐵爲之。今人有業冶者，所謂急鐵，其鐵以耕刀之趄，鍊而鑄之。內模土而外模沙。土滑於內，易其摩滌；沙澁於外，吸其炎焰。方其耳，以正令也。廣其緣，以務遠也。長其臍，以守中也。臍長，則沸中；沸中，則末易揚；末易揚，則其味淳也。洪州以瓷爲之，萊州以石爲之。瓷與石皆雅器也，性非堅實，難可持久。用銀爲之，至潔，但涉於侈麗。雅則雅矣，潔亦潔矣，若用之恒，而卒歸於銀也。
交床
交床，以十字交之，剜中令虛，以支鍑也。
夾
夾，以小青竹爲之，長一尺二寸。令一寸有節，節已上剖之，以炙茶也。彼竹之篠，津潤于火，假其香潔以益茶味，恐非林谷間莫之致。或用精鐵熟銅之類，取其久也。
紙囊
紙囊，以剡藤紙白厚者夾縫之。以貯所炙茶，使不泄其香也。
碾
碾，以橘木爲之，次以梨、桑、桐、柘爲之。內圓而外方。內圓備於運行也，外方制其傾危也。內容墮而外無餘木。墮，形如車輪，不輻而軸焉。長九寸，闊一寸七分。墮徑三寸八分，中厚一寸，邊厚半寸，軸中方而執圓。其拂末以鳥羽製之。
羅合
羅末,以合蓋貯之，以則置合中。用巨竹剖而屈之，以紗絹衣之。其合以竹節爲之，或屈杉以漆之，高三寸，蓋一寸，底二寸，口徑四寸。
則
則，以海貝、蠣蛤之屬，或以銅、鐵、竹匕策之類。則者，量也，準也，度也。凡煮水一升，用末方寸匕。若好薄者，減之，嗜濃者，增之，故云則也。
水方
水方，以椆木、槐、楸、梓等合之，其裏并外縫漆之，受一斗。
漉水囊
漉水囊，若常用者，其格以生銅鑄之，以備水濕，無有苔穢腥澁意。以熟銅苔穢，鐵腥澁也。林栖谷隱者，或用之竹木。木與竹非持久涉遠之具，故用之生銅。其囊，織青竹以捲之，裁碧縑以縫之，紐翠鈿以綴之。又作綠油囊以貯之，圓徑五寸，柄一寸五分。
瓢
瓢，一曰犧杓。剖瓠爲之，或刊木爲之。晉舍人杜育《荈賦》云：「酌之以匏。」匏，瓢也。口闊，脛薄，柄短。永嘉中，餘姚人虞洪入瀑布山採茗，遇一道士，云：「吾，丹丘子，祈子他日甌犧之餘，乞相遺也。」犧，木杓也。今常用以梨木爲之。
竹筴
竹筴，或以桃、柳、蒲葵木爲之，或以柿心木爲之。長一尺，銀裹兩頭。
鹺簋
鹺簋，以瓷爲之。圓徑四寸，若合形，或瓶、或罍，貯鹽花也。其𢶆，竹製，長四寸一分，闊九分。𢶆，策也。
熟盂'
熟盂，以貯熟水，或瓷，或沙，受二升。
碗
碗，越州上，鼎州次，婺州次，岳州次，壽州、洪州次。或者以邢州處越州上，殊爲不然。若邢瓷類銀，越瓷類玉，邢不如越一也；若邢瓷類雪，則越瓷類氷，邢不如越二也；邢瓷白而茶色丹，越瓷青而茶色綠，邢不如越三也。晉杜育《荈賦》所謂︰「器擇陶簡，出自東甌。」甌，越也。甌，越州上，口唇不卷，底卷而淺，受半升已下。越州瓷、岳瓷皆青，青則益茶。茶作白紅之色。邢州瓷白，茶色紅；壽州瓷黃，茶色紫；洪州瓷褐，茶色黑；悉不宜茶。
畚
畚，以白蒲捲而編之，可貯盌十枚。或用筥。其紙帊以剡紙夾縫，令方，亦十之也。
札
札，緝栟櫚皮以茱萸木夾而縛之，或截竹束而管之，若巨筆形。
滌方
滌方，以貯滌洗之餘，用楸木合之，製如水方，受八升。
滓方
滓方，以集諸滓，製如滌方，處五升。
巾
巾，以絁爲之，長二尺，作二枚，互用之，以潔諸器。
具列
具列，或作床，或作架。或純木、純竹而製之，或木，或竹，黃黑可𢩁而漆者。長三尺，闊二尺，高六寸。具到者，悉斂諸器物，悉以陳列也。
都籃
都籃，以悉設諸器而名之。以竹篾內作三角方眼，外以雙篾闊者經之，以單篾纎者縛之，遞壓雙經作方眼，使玲瓏。高一尺五寸，底闊一尺、高二寸，長二尺四寸，闊二尺。<note>〈灰承〉</note><note>〈音輔，或作釜,或作鬴〉</note><note>〈揭〉</note><note>〈紙帊〉</note></p>
        <p></p>
        <p>本作品在全世界都属于公有领域，因为作者逝世已经超过100年，并且于1930年1月1日之前出版。</p>
        <p></p>
        <p>Public domainPublic domainfalsefalse</p>
      </div>
      <div id="div7">
        <head>五之煮</head>
        <p>凡灸茶，慎勿於風燼間灸，熛焰如鑚，使炎涼不均。持以逼火，屢其飜正，候炮出培塿，狀蝦蟇背，然後去火五寸。卷而舒，則本其始又灸之。若火乾者，以氣熟止；日乾者，以柔止。<note>〈普教反〉</note></p>
        <p>其始，若茶之至嫩者，茶罷熱搗，葉爛而牙筍存焉。假以力者，持千鈞杵亦不之爛。如漆科珠，壯士接之，不能駐其指。及就，則似無穰骨也。灸之，則其節若倪倪，如嬰兒之臂耳。既而承熱用紙囊貯之，精華之氣無所散越，候寒末之。<note>〈末之上者，其屑如細米。末之下者，其屑如菱角。〉</note></p>
        <p>其火用炭，次用勁薪。其炭曾經燔灸，爲膻膩所及，及膏木、敗器不用之。古人有勞薪之味，信哉。<note>〈謂桑、槐、桐、櫪之類也。〉</note><note>〈膏木爲栢、桂、檜也，敗器謂杇廢器也。〉</note></p>
        <p>其水，用山水上，江水中，井水下。其山水，揀乳泉、石池慢流者上；其瀑湧湍漱，勿食之，久食令人有頸疾。又多別流於山谷者，澄浸不洩，自火天至霜郊以前，或潛龍蓄毒於其間，飲者可決之，以流其惡，使新泉涓涓然，酌之。其江水取去人遠者，井取汲多者。<note>〈《荈賦》所謂︰「水則岷方之注，挹彼清流。」〉</note></p>
        <p>其沸如魚目，微有聲，爲一沸。緣邊如湧泉連珠，爲二沸。騰波鼓浪，爲三沸。已上水老，不可食也。初沸，則水合量調之以鹽味，謂棄其啜餘。無乃𪉦𪊇而鍾其一味乎？第二沸出水一瓢，以竹筴環激湯心，則量末當中心而下。有頃，勢若奔濤濺沫，以所出水止之，而育其華也。<note>〈啜，嘗也，市稅反，又市悅反。〉</note><note>〈上古暫反，下吐濫反。無味也。〉</note></p>
        <p>凡酌，置諸碗，令沫餑均。沫餑，湯之華也。華之薄者曰沫，厚者曰餑。細輕者曰花，如棗花漂漂然於環池之上；又如迴潭曲渚青萍之始生；又如晴天爽朗有浮雲鱗然。其沫者，若綠錢浮於水渭，又如菊英墮於鐏俎之中。餑者，以滓煮之，及沸，則重華累沫，皤皤然若積雪耳。《荈賦》所謂「煥如積雪，燁若春𧀮」，有之。<note>〈字書并《本草》：餑，茗沫也。蒲笏反。〉</note></p>
        <p>第一煮水沸，而棄其沫，之上有水膜，如黑雲母，飲之則其味不正。其第一者爲雋永，或留熟盂以貯之，以備育華救沸之用。諸第一與第二、第三盌次之。第四、第五盌外，非渴甚莫之飲。凡煮水一升，酌分五盌。乘熱連飲之，以重濁凝其下，精英浮其上。如冷，則精英隨氣而竭，飲啜不消亦然矣。<note>〈徐縣、全縣二反。至美者曰雋永。雋，味也；永，長也。味長曰雋永。《漢書》：蒯通著《雋永》二十篇也。〉</note><note>〈盌數少至三，多至五。若人多至十，加兩爐。〉</note></p>
        <p>茶性儉，不宜廣，廣則其味黯澹。且如一滿盌，啜半而味寡，況其廣乎！其色緗也。其馨𣣑也。其味甘，樌也；不甘而苦，荈也；啜苦咽甘，茶也。 <note>〈香至美曰其𣣑，𣣑音使。〉</note><note>〈《本草》云︰其味苦而不甘，檟也；甘而不苦，荈也。〉</note></p>
        <p>翼而飛，毛而走，去而言。此三者俱生於天地間，飲啄以活，飲之時義遠矣哉！至若救渴，飲之以漿；蠲憂忿，飲之以酒；蕩昏寐，飲之以茶。</p>
        <p>茶之爲飲，發乎神農氏，間於魯周公。齊有晏嬰，漢有揚雄、司馬相如，吳有韋曜，晉有劉琨、張載、遠祖納、謝安、左思之徒，皆飲焉。滂時浸俗，盛於國朝，兩都并荊渝間，以爲比屋之飲。</p>
        <p>飲有觕茶、散茶、末茶、餅茶者，乃斫、乃熬、乃煬、乃舂，貯於瓶缶之中，以湯沃焉，謂之痷茶。或用䓗、薑、棗、橘皮、茱萸、薄荷之等，煮之百沸，或揚令滑，或煮去沫。斯溝渠間棄水耳，而習俗不已。</p>
        <p>於戲！天育萬物，皆有至妙。人之所工，但獵淺易。所庇者屋，屋精極；所著者衣，衣精極；所飽者飲食，食與酒皆精極之。茶有九難：一曰造，二曰別，三曰器，四曰火，五曰水，六曰炙，七曰末，八曰煮，九曰飲。隂採夜焙，非造也；嚼味嗅香，非別也；羶鼎腥甌，非器也；膏薪庖炭，非火也；飛湍壅潦，非水也；外熟內生，非炙也；碧粉縹塵，非末也；操艱攪遽，非煮也；夏興冬廢，非飲也。</p>
        <p>夫珎鮮馥烈者，其盌數三；次之者，盌數五。若坐客數至五，行三盌；至七，行五盌。若六人已下，不約盌數，但闕一人而已，其雋永補所闕人。 </p>
        <p>三皇　炎帝神農氏。</p>
        <p>周　魯周公旦，齊相晏嬰。</p>
        <p>漢　仙人丹丘子，黃山君，司馬文園令相如，楊執戟雄</p>
        <p>吳　歸命侯，韋太傅弘嗣。</p>
        <p>晉　惠帝，劉司空琨，琨兄子兖州刺史演，張黃門孟陽，傅司隸咸，江洗馬統，孫參軍楚，左記室太沖，陸吳興納，納兄子會稽內史俶，謝冠軍安石，郭弘農璞，桓揚州溫，杜舍人育，武康小山寺釋法瑤，沛國夏侯愷，餘姚虞洪，北地傅巽，丹陽弘君舉，樂安任育長，宣城秦精，燉煌單道開，剡縣陳務妻，廣陵老姥，河內山謙之</p>
        <p>後魏　琅琊王肅</p>
        <p>宋　新安王子鸞，鸞弟豫章王子尚，鮑昭妹令暉，八公山沙門曇濟</p>
        <p>齊　世祖武帝</p>
        <p>梁　劉廷尉，陶先生弘景</p>
        <p>皇朝　徐英公勣。</p>
        <p>《神農食經》：「茶茗久服，令人有力、悅志」。</p>
        <p>周公《爾雅》：「檟，苦茶。」《廣雅》云：「荊、巴間採葉作餅，葉老者，餅成，以米膏出之。欲煮茗飲，先灸令赤色，搗末置瓷器中，以湯澆覆之，用䓗、薑、橘子芼之。其飲醒酒，令人不眠。」</p>
        <p>《晏子春秋》：「嬰相齊景公時，食脫粟之飯，灸三戈、五卯，茗菜而已。」</p>
        <p>司馬相如《凡將篇》：「烏啄、桔梗、芫華、款冬、貝母、木蘖、蔞、芩草、芍藥、桂、漏蘆、蜚廉、雚菌、荈詫、白斂、白芷、菖蒲、芒消、莞椒、茱萸。」</p>
        <p>《方言》：「蜀西南人謂茶曰蔎。」</p>
        <p>《吳志‧韋曜傳》：「孫皓每饗宴，坐席無不率以七勝爲限，雖不盡入口，皆澆灌取盡。曜飲酒不過二升。皓初禮異，宻賜茶荈以代酒。」</p>
        <p>《晉中興書》：「陸納爲吳興太守時，衛將軍謝安常欲詣納。納兄子俶恠納無所備，不敢問之，乃私蓄十數人饌。安既至，所設唯茶果而已。俶遂陳盛饌，珎羞必具。及安去，納杖俶四十，云：『汝既不能光益叔父，柰何穢吾素業？』」<note>〈《晉書》云︰納爲吏部尚書。〉</note></p>
        <p>《晉書》：「桓溫爲揚州牧，性儉，每讌飲，唯下七奠拌茶果而已。」</p>
        <p>《搜神記》：「夏侯愷因疾死。宗人字苟奴察見鬼神。見愷來收馬，并病其妻。著平上幘，單衣，入坐生時西壁大床，就人覓茶飲。」</p>
        <p>劉琨《與兄子南兖州刺史演書》云：「前得安州乾薑一斤，桂一斤，黃芩一斤，皆所須也。吾體中憒悶，常仰真茶，汝可置之。」</p>
        <p>傅咸《司隸教》曰：「聞南方有以困蜀嫗作茶粥賣，爲簾事打破其器具，後又賣餅於市。而禁茶粥以蜀姥，何哉！」</p>
        <p>《神異記》：「餘姚人虞洪入山採茗，遇一道士，牽三青牛，引洪至瀑布山曰：『吾，丹丘子也。聞子善具飲，常思見惠。山中有大茗，可以相給。祈子他日有甌犧之餘，乞相遺也。』因立奠祀，後常令家人入山，獲大茗焉。」</p>
        <p>左思《嬌女詩》：「吾家有嬌女，皎皎頗白皙。小字爲紈素，口齒自清歷。有姊字惠芳，眉目粲如畫。馳騖翔園林，果下皆生摘。貪華風雨中，倏忽數百適。心爲茶荈劇，吹噓對鼎䥶。」</p>
        <p>張孟陽《登成都樓詩》云：「借問揚子舍，想見長卿廬。程卓累千金，驕侈擬五侯。門有連騎客，翠帶腰吳鈎。鼎食隨時進，百和妙且殊。披林採秋橘，臨江釣春魚。黑子過龍醢，果饌踰蟹蝑。芳茶冠六清，溢味播九區。人生苟安樂，茲土聊可娛。」</p>
        <p>傳巽《七誨》：「蒲桃宛柰，齊柿燕栗，峘陽黃梨，巫山朱橘，南中茶子，西極石蜜。」</p>
        <p>弘君舉《食檄》：「寒溫既畢，應下霜華之茗；三爵而終，應下諸蔗、木瓜、元李、楊梅、五味、橄欖、懸豹、葵羹各一杯。」</p>
        <p>孫楚《歌》：「茱萸出芳樹顛，鯉魚出洛水泉。白鹽出河東，美豉出魯淵。薑、桂、茶荈出巴蜀，椒、橘、木蘭出高山。蓼蘇出溝渠，精稗出中田。」</p>
        <p>華佗《食論》：「苦茶久食，益意思。」</p>
        <p>壺居士《食忌》：「苦茶久食，羽化；與韮同食，令人體重。」</p>
        <p>郭璞《爾雅注》云：「樹小似梔子，冬生，葉可煮羹飲。今呼早取爲茶，晚取爲茗，或一曰荈，蜀人名之苦茶。」</p>
        <p>《世說》：「任瞻，字育長，少時有令名，自過江失志。既下飲，問人云：『此爲茶？爲茗？』覺人有恠色，乃自分明云：『向問飲爲熱爲冷？』」</p>
        <p>《續搜神記》︰「晉武帝世，宣城人秦精，常入武昌山採茗。遇一毛人，長丈餘，引精至山下，示以藂茗而去。俄而復還，乃探懷中橘以遺精。精怖，負茗而歸。」</p>
        <p>《晉四王起事》︰「惠帝蒙塵還洛陽，黃門以瓦盂盛茶上至尊。」</p>
        <p>《異苑》：「剡縣陳務妻少，與二子寡居，好飲茶茗。以宅中有古塚，每飲輒先祀之。二子患之曰：『古塚何知？徒以勞意。』欲掘去之。母苦禁而止。其夜，夢一人云：『吾止此塚三百餘年，卿二子恒欲見毀，賴相保護，又享吾佳茗，雖潛壤朽骨，豈忘翳桑之報。』及曉，於庭中獲錢十萬，似久埋者，但貫新耳。母告二子，慙之，從是禱饋愈甚。」</p>
        <p>《廣陵耆老傳》：「晉元帝時有老姥，每旦獨提一器茗，往市鬻之，市人競買。自旦至夕，其器不減。所得錢散路傍孤貧乞人，人或異之。州法曹縶之獄中。至夜，老姥執所鬻茗器，從獄牖中飛出。」</p>
        <p>《藝術傳》：「燉煌人單道開，不畏寒暑，常服小石子。所服藥有松、桂、蜜之氣，所飲茶蘇而已。」</p>
        <p>釋道該說《續名僧傳》：「宋釋法瑤，姓楊氏，河東人。元嘉中過江，遇沈臺真，請真君武康小山寺，年垂懸車，飯所飲茶。永明中，勑吳興禮致上京，年七十九。」</p>
        <p>宋《江氏家傳》：「江統，字應元，遷愍懷太子洗馬，常上疏，諫云：『今西園賣醯、麪、藍子、菜、茶之屬，虧敗國體。』」</p>
        <p>《宋錄》：「新安王子鸞、豫章王子尚詣曇濟道人於八公山，道人設茶茗。子尚味之曰：『此甘露也，何言茶茗。』」</p>
        <p>王微《雜詩》：「寂寂掩高閣，寥寥空廣厦。待君竟不歸，收領今就檟。」</p>
        <p>鮑昭妹令暉著《香茗賦》。</p>
        <p>南齊世祖武皇帝遺詔：「我靈座上慎勿以牲爲祭，但設餅果、茶飲、乾飯、酒脯而已。」</p>
        <p>梁劉孝綽《謝晉安王餉米等啓》︰「傳詔李孟孫宣教旨，垂賜米、酒、瓜、筍、菹、脯、酢、茗八種。氣苾新城，味芳雲松。江潭抽節，邁昌荇之珎；疆場擢翹，越葺精之美。羞非純束野麏，裛似雪之驢；鮓異陶瓶河鯉，操如瓊之粲。茗同食粲，酢類望柑。免千里宿舂，省三月糧聚。小人懷惠，大懿難忘。」</p>
        <p>陶弘景《雜錄》：「苦茶輕身換骨，昔丹丘子、黃山君服之。」</p>
        <p>《後魏錄》：「瑯琊王肅仕南朝，好茗飲、蓴羹。及還北地，又好羊肉、酪漿。人或問之：『茗何如酪？』肅曰：『茗不堪與酪爲奴。』」</p>
        <p>《桐君錄》：「西陽、武昌、廬江、晉陵好茗，皆東人作清茗。茗有餑，飲之宜人。凡可飲之物，皆多取其葉。天門冬、拔揳取根，皆益人。又巴東別有真茗茶，煎飲令人不眠。俗中多煮檀葉并大皁李作茶，並冷。又南方有瓜蘆木，亦似茗，至苦澁，取爲屑茶飲，亦可通夜不眠。煮鹽人但資此飲，而交、廣最重，客來先設，乃加以香芼輩。」</p>
        <p>《坤元錄》：「辰州溆浦縣西北三百五十里無射山，云蠻俗當吉慶之時，親族集會歌舞於山上。山多茶樹。」</p>
        <p>《括地圖》：「臨蒸縣東一百四十里有茶溪。」</p>
        <p>山謙之《吳興記》：「烏程縣西二十里有溫山，出御荈。」</p>
        <p>《夷陵圖經》：「黃牛、荊門、女觀、望州等山，茶茗出焉。」</p>
        <p>《永嘉圖經》：「永嘉縣東三百里有白茶山。」</p>
        <p>《淮隂圖經》：「山陽縣南二十里有茶坡。」</p>
        <p>《茶陵圖經》云：「茶陵者，所謂陵谷生茶茗焉。」</p>
        <p>《本草‧菜部》：「茗，苦茶。味甘苦，微寒，無毒。主瘻瘡，利小便，去痰渴熱，令人少睡。秋採之苦，主下氣消食。」注云：「春采之。」</p>
        <p>《本草‧菜部》：「苦茶，一名荼，一名選，一名游冬，生益州川谷，山陵道傍，淩冬不死。三月三日採，乾。」注云：「疑此即是今茶，一名荼，令人不眠。」《本草》注：「按《詩》云『誰謂荼苦』，又云『堇荼如飴』，皆苦菜也。陶謂之苦茶，木類，非菜流。茗春採，謂之苦𣗪。<note>〈途假反。〉</note></p>
        <p>《枕中方》：「療積年瘻，苦茶、蜈蚣並灸，令香熟，等分，搗篩，煮甘草湯洗，以末傅之。」</p>
        <p>《孺子方》：「療小兒無故驚蹶，以苦茶、䓗鬚煮服之。」</p>
        <p>山南，以峽州上，襄州、荊州次，衡州下，金州、梁州又下。<note>〈峽州生遠安、宜都、夷陵三縣山谷。〉</note><note>〈襄州生南漳縣山谷，荊州生江陵縣山谷。〉</note><note>〈生衡山、茶陵二縣山谷。〉</note><note>〈金州生西城、安康二縣山谷，梁州生褒城、金牛二縣山谷。〉</note></p>
        <p>淮南，以光州上，義陽郡、舒州次，壽州下，蘄州、黃州又下。<note>〈生光山縣黃頭港者，與峽州同。〉</note><note>〈生義陽縣鍾山者與襄州同，舒州生太湖縣潛山者與荊州同。〉</note><note>〈盛唐縣生霍山者與衡山同也。〉</note><note>〈蘄州生黃梅縣山谷，黃州生麻城縣山谷，並與金州、梁州同也。〉</note></p>
        <p>浙西，以湖州上，常州次，宣州、杭州、睦州、歙州下，潤州、蘇州又下。<note>〈湖州，生長城縣顧渚山谷，與峽州、荊州、義陽郡同；生鳳亭山伏翼閣飛雲、曲水二寺、啄木嶺，與壽州、衡州同；生安吉、武康二縣山谷，與金州、梁州同。〉</note><note>〈常州義興縣生君山懸脚嶺北峰下，與荊州、義陽郡；生圈嶺善權寺、石亭山，與舒州同。〉</note><note>〈宣州生宣城縣雅山，與蘄州同；太平縣生上睦、臨睦，與黃州同；杭州，臨安、於潛二縣生天目山，與舒州同；錢塘生天竺、靈隱二寺，睦州生桐廬縣山谷，歙州生婺源山谷，與衡州同。〉</note><note>〈潤州江寧縣生傲山，蘇州長洲縣生洞庭山，與金州、蘄州、梁州同。〉</note></p>
        <p>劔南，以彭州上，綿州、蜀州次，邛州次，雅州、瀘州下，眉州、漢州又下。<note>〈生九隴縣馬鞍山至德寺、棚口，與襄州同。〉</note><note>〈綿州龍安縣生松嶺關，與荊州同；其西昌、昌明、神泉縣西山者並佳，有過松嶺者不堪採。蜀州青城縣生丈人山，與綿州同。青城縣有散茶、木茶。〉</note><note>〈雅州百丈山、名山，瀘州瀘川者，與金州同也。〉</note><note>〈眉州丹稜縣生鐵山者，漢州綿竹縣生竹山者，與潤州同。〉</note></p>
        <p>浙東，以越州上，明州、婺州次，台州下。<note>〈餘姚縣生瀑布泉嶺昍仙茗，大者殊異，小者與襄州同。〉</note><note>〈明州縣生榆筴村，婺州東陽縣東白山與荊州同。〉</note><note>〈台州始豐縣生赤城者，與歙州同。〉</note></p>
        <p>黔中，生思州、播州、費州、夷州。</p>
        <p>江南，生鄂州、袁州、吉州。</p>
        <p>嶺南，生福州、建州、韶州、象州。<note>〈福州生閩縣方山之隂也。〉</note></p>
        <p>其恩、播、費、夷、鄂、袁、吉、福、建、泉、韶、象十一州未詳，往往得之，其味極佳。</p>
        <p>其造具，若方春禁火之時，於野寺山園，叢手而掇，乃蒸，乃舂，乃拍，乃復以火乾之，則又棨、撲、焙、貫、棚、穿、育等七事皆廢。</p>
        <p>其煮器，若松間石上可坐，則具列廢。用槁薪、鼎䥶之屬，則風爐、灰承、炭檛、火筴、交床等廢。若瞰泉臨澗，則水方、滌方、漉水囊廢。若五人已下，茶可末而精者，則羅合廢。若援藟躋嵓，引絙入洞，於山口灸而末之，或紙包合貯，則碾、拂末等廢。既瓢、盌、竹筴、札、熟盂、鹾簋悉以一筥盛之，則都籃廢。</p>
        <p>但城邑之中，王公之門，二十四器闕一，則茶廢矣！</p>
        <p>以絹素或四幅或六幅，分佈寫之，陳諸座隅，則茶之源、之具、之造、之器、之煮、之飲、之事、之出、之略目擊而存，於是《茶經》之始終備焉。</p>
        <p></p>
        <p>本唐朝作品在全世界都属于公有领域，因为作者逝世已经遠遠超过100年。</p>
        <p></p>
        <p>Public domainPublic domainfalsefalse</p>
      </div>
      <div id="div8">
        <p>凡灸茶，慎勿於風燼間灸，熛焰如鑚，使炎涼不均。持以逼火，屢其飜正，候炮出培塿,狀蝦蟇背，然後去火五寸。卷而舒，則本其始又灸之。若火乾者，以氣熟止；日乾者，以柔止。其始，若茶之至嫩者，茶罷熱搗，葉爛而牙筍存焉。假以力者，持千鈞杵亦不之爛。如漆科珠，壯士接之，不能駐其指。及就，則似無穰骨也。灸之，則其節若倪倪，如嬰兒之臂耳。既而承熱用紙囊貯之，精華之氣無所散越，候寒末之。其火用炭，次用勁薪。其炭曾經燔灸，爲膻膩所及，及膏木、敗器不用之。古人有勞薪之味，信哉。其水，用山水上，江水中，井水下。其山水，揀乳泉、石池慢流者上；其瀑湧湍漱，勿食之，久食令人有頸疾。又多別流於山谷者，澄浸不洩，自火天至霜郊以前，或潛龍蓄毒於其間，飲者可決之，以流其惡，使新泉涓涓然，酌之。其江水取去人遠者，井取汲多者。其沸如魚目，微有聲，爲一沸。緣邊如湧泉連珠，爲二沸。騰波鼓浪，爲三沸。已上水老，不可食也。初沸，則水合量調之以鹽味，謂棄其啜餘。無乃而鍾其一味乎？第二沸出水一瓢，以竹筴環激湯心，則量末當中心而下。有頃，勢若奔濤濺沫，以所出水止之，而育其華也。凡酌，置諸碗，令沫餑均。沫餑，湯之華也。華之薄者曰沫，厚者曰餑。細輕者曰花，如棗花漂漂然於環池之上；又如迴潭曲渚青萍之始生；又如晴天爽朗有浮雲鱗然。其沫者，若綠錢浮於水渭，又如菊英墮於鐏俎之中。餑者，以滓煮之，及沸，則重華累沫，皤皤然若積雪耳。《荈賦》所謂「煥如積雪，燁若春」，有之。第一煮水沸，而棄其沫，之上有水膜，如黑雲母，飲之則其味不正。其第一者爲雋永，或留熟盂以貯之，以備育華救沸之用。諸第一與第二、第三盌次之。第四、第五盌外，非渴甚莫之飲。凡煮水一升，酌分五盌。乘熱連飲之，以重濁凝其下，精英浮其上。如冷，則精英隨氣而竭，飲啜不消亦然矣。茶性儉，不宜廣，廣則其味黯澹。且如一滿盌，啜半而味寡，況其廣乎！其色緗也。其馨也。其味甘，樌也；不甘而苦，荈也；啜苦咽甘，茶也。 <note>〈普教反〉</note><note>〈末之上者,其屑如細米。末之下者，其屑如菱角。〉</note><note>〈謂桑、槐、桐、櫪之類也。〉</note><note>〈膏木爲栢、桂、檜也，敗器謂杇廢器也。〉</note><note>〈《荈賦》所謂︰「水則岷方之注，挹彼清流。」〉</note><note>〈啜，嘗也，市稅反，又市悅反。〉</note><note>〈上古暫反，下吐濫反。無味也。〉</note><note>〈字書并《本草》：餑，茗沫也。蒲笏反。〉</note><note>〈徐縣、全縣二反。至美者曰雋永。雋，味也；永，長也。味長曰雋永。《漢書》：蒯通著《雋永》二十篇也。〉</note><note>〈盌數少至三，多至五。若人多至十，加兩爐。〉</note><note>〈香至美曰其𣣑，𣣑音使。〉</note><note>〈《本草》云︰其味苦而不甘，檟也；甘而不苦，荈也。〉</note></p>
        <p></p>
        <p>本作品在全世界都属于公有领域，因为作者逝世已经超过100年，并且于1930年1月1日之前出版。</p>
        <p></p>
        <p>Public domainPublic domainfalsefalse</p>
      </div>
      <div id="div9">
        <p>翼而飛，毛而走，呿而言。此三者俱生於天地間，飲啄以活，飲之時義遠矣哉！至若救渴，飲之以漿；蠲憂忿，飲之以酒；蕩昏寐，飲之以茶。茶之爲飲，發乎神農氏，間於魯周公。齊有晏嬰，漢有揚雄、司馬相如，吳有韋曜，晉有劉琨、張載、遠祖納、謝安、左思之徒，皆飲焉。滂時浸俗，盛於國朝，兩都并荊渝間，以爲比屋之飲。飲有觕茶、散茶、末茶、餅茶者，乃斫、乃熬、乃煬、乃舂，貯於瓶缶之中，以湯沃焉，謂之痷茶。或用䓗、薑、棗、橘皮、茱萸、薄荷之等，煮之百沸，或揚令滑，或煮去沫。斯溝渠間棄水耳，而習俗不已。於戲！天育萬物，皆有至妙。人之所工，但獵淺易。所庇者屋，屋精極；所著者衣，衣精極；所飽者飲食，食與酒皆精極之。茶有九難：一曰造，二曰別，三曰器，四曰火，五曰水，六曰炙，七曰末，八曰煮，九曰飲。隂採夜焙，非造也；嚼味嗅香，非別也；羶鼎腥甌，非器也；膏薪庖炭，非火也；飛湍壅潦，非水也；外熟內生，非炙也；碧粉縹塵，非末也；操艱攪遽，非煮也；夏興冬廢，非飲也。夫珎鮮馥烈者，其盌數三；次之者，盌數五。若坐客數至五，行三盌；至七，行五盌。若六人已下，不約盌數，但闕一人而已，其雋永補所闕人。 </p>
        <p></p>
        <p>本作品在全世界都属于公有领域，因为作者逝世已经超过100年，并且于1930年1月1日之前出版。</p>
        <p></p>
        <p>Public domainPublic domainfalsefalse</p>
      </div>
      <div id="div10">
        <p>三皇　炎帝神農氏。
周　魯周公旦，齊相晏嬰。漢　仙人丹丘子，黃山君，司馬文園令相如，楊執戟雄吳　歸命侯，韋太傅弘嗣。晉　惠帝，劉司空琨，琨兄子兖州刺史演，張黃門孟陽，傅司隸咸，江洗馬統，孫參軍楚，左記室太沖，陸吳興納，納兄子會稽內史俶，謝冠軍安石，郭弘農璞，桓揚州溫，杜舍人育，武康小山寺釋法瑤，沛國夏侯愷，餘姚虞洪，北地傅巽，丹陽弘君舉，樂安任育長，宣城秦精，燉煌單道開，剡縣陳務妻，廣陵老姥，河內山謙之後魏　琅琊王肅宋　新安王子鸞，鸞弟豫章王子尚，鮑昭妹令暉，八公山沙門曇濟齊　世祖武帝梁　劉廷尉，陶先生弘景皇朝　徐英公勣。
《神農食經》：「茶茗久服，令人有力、悅志」。
周公《爾雅》：「檟，苦茶。」《廣雅》云：「荊、巴間採葉作餅，葉老者，餅成，以米膏出之。欲煮茗飲，先灸令赤色，搗末置瓷器中，以湯澆覆之，用䓗、薑、橘子芼之。其飲醒酒，令人不眠。」
《晏子春秋》：「嬰相齊景公時，食脫粟之飯，灸三戈、五卯，茗菜而已。」
司馬相如《凡將篇》：「烏啄、桔梗、芫華、款冬、貝母、木蘖、蔞、芩草、芍藥、桂、漏蘆、蜚廉、雚菌、荈詫、白斂、白芷、菖蒲、芒消、莞椒、茱萸。」
《方言》：「蜀西南人謂茶曰蔎。」
《吳志‧韋曜傳》：「孫皓每饗宴，坐席無不率以七勝爲限，雖不盡入口，皆澆灌取盡。曜飲酒不過二升。皓初禮異，宻賜茶荈以代酒。」
《晉中興書》：「陸納爲吳興太守時，衛將軍謝安常欲詣納。納兄子俶恠納無所備，不敢問之，乃私蓄十數人饌。安既至，所設唯茶果而已。俶遂陳盛饌，珎羞必具。及安去，納杖俶四十，云：『汝既不能光益叔父，柰何穢吾素業？』」
《晉書》：「桓溫爲揚州牧，性儉，每讌飲，唯下七奠拌茶果而已。」
《搜神記》：「夏侯愷因疾死。宗人字苟奴察見鬼神。見愷來收馬，并病其妻。著平上幘，單衣，入坐生時西壁大床，就人覓茶飲。」
劉琨《與兄子南兖州刺史演書》云：「前得安州乾薑一斤，桂一斤，黃芩一斤，皆所須也。吾體中憒悶，常仰真茶，汝可置之。」
傅咸《司隸教》曰：「聞南方有以困蜀嫗作茶粥賣，爲簾事打破其器具，後又賣餅於市。而禁茶粥以蜀姥，何哉！」
《神異記》：「餘姚人虞洪入山採茗，遇一道士，牽三青牛，引洪至瀑布山曰：『吾，丹丘子也。聞子善具飲，常思見惠。山中有大茗，可以相給。祈子他日有甌犧之餘，乞相遺也。』因立奠祀，後常令家人入山，獲大茗焉。」
左思《嬌女詩》：「吾家有嬌女，皎皎頗白皙。小字爲紈素，口齒自清歷。有姊字惠芳，眉目粲如畫。馳騖翔園林，果下皆生摘。貪華風雨中，倏忽數百適。心爲茶荈劇，吹噓對鼎。」
張孟陽《登成都樓詩》云：「借問揚子舍，想見長卿廬。程卓累千金，驕侈擬五侯。門有連騎客，翠帶腰吳鈎。鼎食隨時進，百和妙且殊。披林採秋橘，臨江釣春魚。黑子過龍醢，果饌踰蟹蝑。芳茶冠六清，溢味播九區。人生苟安樂，茲土聊可娛。」
傳巽《七誨》：「蒲桃宛柰，齊柿燕栗，峘陽黃梨，巫山朱橘，南中茶子，西極石蜜。」
弘君舉《食檄》：「寒溫既畢，應下霜華之茗；三爵而終，應下諸蔗、木瓜、元李、楊梅、五味、橄欖、懸豹、葵羹各一杯。」
孫楚《歌》：「茱萸出芳樹顛，鯉魚出洛水泉。白鹽出河東，美豉出魯淵。薑、桂、茶荈出巴蜀，椒、橘、木蘭出高山。蓼蘇出溝渠，精稗出中田。」
華佗《食論》：「苦茶久食，益意思。」
壺居士《食忌》：「苦茶久食，羽化；與韮同食，令人體重。」
郭璞《爾雅注》云：「樹小似梔子，冬生，葉可煮羹飲。今呼早取爲茶，晚取爲茗，或一曰荈，蜀人名之苦茶。」
《世說》：「任瞻，字育長，少時有令名，自過江失志。既下飲，問人云：『此爲茶？爲茗？』覺人有恠色，乃自分明云：『向問飲爲熱爲冷？』」
《續搜神記》︰「晉武帝世，宣城人秦精，常入武昌山採茗。遇一毛人，長丈餘，引精至山下，示以藂茗而去。俄而復還，乃探懷中橘以遺精。精怖，負茗而歸。」
《晉四王起事》︰「惠帝蒙塵還洛陽，黃門以瓦盂盛茶上至尊。」
《異苑》：「剡縣陳務妻少，與二子寡居，好飲茶茗。以宅中有古塚，每飲輒先祀之。二子患之曰：『古塚何知？徒以勞意。』欲掘去之。母苦禁而止。其夜，夢一人云：『吾止此塚三百餘年，卿二子恒欲見毀，賴相保護，又享吾佳茗，雖潛壤朽骨，豈忘翳桑之報。』及曉，於庭中獲錢十萬，似久埋者，但貫新耳。母告二子，慙之，從是禱饋愈甚。」
《廣陵耆老傳》：「晉元帝時有老姥，每旦獨提一器茗，往市鬻之，市人競買。自旦至夕，其器不減。所得錢散路傍孤貧乞人，人或異之。州法曹縶之獄中。至夜，老姥執所鬻茗器，從獄牖中飛出。」
《藝術傳》：「燉煌人單道開，不畏寒暑，常服小石子。所服藥有松、桂、蜜之氣，所飲茶蘇而已。」
釋道該說《續名僧傳》：「宋釋法瑤，姓楊氏，河東人。元嘉中過江，遇沈臺真，請真君武康小山寺，年垂懸車，飯所飲茶。永明中，勑吳興禮致上京，年七十九。」
宋《江氏家傳》：「江統，字應元，遷愍懷太子洗馬，常上疏，諫云：『今西園賣醯、麪、藍子、菜、茶之屬，虧敗國體。』」
《宋錄》：「新安王子鸞、豫章王子尚詣曇濟道人於八公山，道人設茶茗。子尚味之曰：『此甘露也，何言茶茗。』」
王微《雜詩》：「寂寂掩高閣，寥寥空廣厦。待君竟不歸，收領今就檟。」
鮑昭妹令暉著《香茗賦》。
南齊世祖武皇帝遺詔：「我靈座上慎勿以牲爲祭，但設餅果、茶飲、乾飯、酒脯而已。」
梁劉孝綽《謝晉安王餉米等啓》︰「傳詔李孟孫宣教旨，垂賜米、酒、瓜、筍、菹、脯、酢、茗八種。氣苾新城，味芳雲松。江潭抽節，邁昌荇之珎；疆場擢翹，越葺精之美。羞非純束野麏，裛似雪之驢；鮓異陶瓶河鯉，操如瓊之粲。茗同食粲，酢類望柑。免千里宿舂，省三月糧聚。小人懷惠，大懿難忘。」
陶弘景《雜錄》：「苦茶輕身換骨，昔丹丘子、黃山君服之。」
《後魏錄》：「瑯琊王肅仕南朝，好茗飲、蓴羹。及還北地，又好羊肉、酪漿。人或問之：『茗何如酪？』肅曰：『茗不堪與酪爲奴。』」
《桐君錄》：「西陽、武昌、廬江、晉陵好茗，皆東人作清茗。茗有餑，飲之宜人。凡可飲之物，皆多取其葉。天門冬、拔揳取根，皆益人。又巴東別有真茗茶，煎飲令人不眠。俗中多煮檀葉并大皁李作茶，並冷。又南方有瓜蘆木，亦似茗，至苦澁，取爲屑茶飲，亦可通夜不眠。煮鹽人但資此飲，而交、廣最重，客來先設，乃加以香芼輩。」
《坤元錄》：「辰州溆浦縣西北三百五十里無射山，云蠻俗當吉慶之時，親族集會歌舞於山上。山多茶樹。」
《括地圖》：「臨蒸縣東一百四十里有茶溪。」
山謙之《吳興記》：「烏程縣西二十里有溫山，出御荈。」
《夷陵圖經》：「黃牛、荊門、女觀、望州等山，茶茗出焉。」
《永嘉圖經》：「永嘉縣東三百里有白茶山。」
《淮隂圖經》：「山陽縣南二十里有茶坡。」
《茶陵圖經》云：「茶陵者，所謂陵谷生茶茗焉。」
《本草‧菜部》：「茗，苦茶。味甘苦，微寒，無毒。主瘻瘡，利小便，去痰渴熱，令人少睡。秋採之苦，主下氣消食。」注云：「春采之。」
《本草‧菜部》：「苦茶，一名荼，一名選，一名游冬，生益州川谷，山陵道傍，淩冬不死。三月三日採，乾。」注云：「疑此即是今茶，一名荼，令人不眠。」《本草》注：「按《詩》云『誰謂荼苦』，又云『堇荼如飴』，皆苦菜也。陶謂之苦茶，木類，非菜流。茗春採，謂之苦。
《枕中方》：「療積年瘻，苦茶、蜈蚣並灸，令香熟，等分，搗篩，煮甘草湯洗，以末傅之。」
《孺子方》：「療小兒無故驚蹶，以苦茶、䓗鬚煮服之。」<note>〈《晉書》云︰納爲吏部尚書。〉</note><note>〈途假反。〉</note></p>
        <p></p>
        <p>本作品在全世界都属于公有领域，因为作者逝世已经超过100年，并且于1930年1月1日之前出版。</p>
        <p></p>
        <p>Public domainPublic domainfalsefalse</p>
      </div>
      <div id="div11">
        <p>山南，以峽州上，襄州、荊州次，衡州下，金州、梁州又下。
淮南，以光州上，義陽郡、舒州次，壽州下，蘄州、黃州又下。
浙西，以湖州上，常州次，宣州、杭州、睦州、歙州下，潤州、蘇州又下。
劔南，以彭州上，綿州、蜀州次，邛州次，雅州、瀘州下，眉州、漢州又下。
浙東，以越州上，明州、婺州次，台州下。
黔中，生思州、播州、費州、夷州。
江南，生鄂州、袁州、吉州。
嶺南，生福州、建州、韶州、象州。
其思、播、費、夷、鄂、袁、吉、福、建、泉、韶、象十一州未詳，往往得之，其味極佳。 <note>〈峽州生遠安、宜都、夷陵三縣山谷。〉</note><note>〈襄州生南漳縣山谷,荊州生江陵縣山谷。〉</note><note>〈生衡山、茶陵二縣山谷。〉</note><note>〈金州生西城、安康二縣山谷，梁州生褒城、金牛二縣山谷。〉</note><note>〈生光山縣黃頭港者,與峽州同。〉</note><note>〈生義陽縣鍾山者與襄州同，舒州生太湖縣潛山者與荊州同。〉</note><note>〈盛唐縣生霍山者與衡山同也。〉</note><note>〈蘄州生黃梅縣山谷，黃州生麻城縣山谷，並與金州、梁州同也。〉</note><note>〈湖州，生長城縣顧渚山谷，與峽州、荊州、義陽郡同；生鳳亭山伏翼閣飛雲、曲水二寺、啄木嶺，與壽州、衡州同；生安吉、武康二縣山谷，與金州、梁州同。〉</note><note>〈常州義興縣生君山懸脚嶺北峰下，與荊州、義陽郡；生圈嶺善權寺、石亭山，與舒州同。〉</note><note>〈宣州生宣城縣雅山，與蘄州同；太平縣生上睦、臨睦，與黃州同；杭州，臨安、於潛二縣生天目山，與舒州同；錢塘生天竺、靈隱二寺，睦州生桐廬縣山谷，歙州生婺源山谷，與衡州同。〉</note><note>〈潤州江寧縣生傲山，蘇州長洲縣生洞庭山，與金州、蘄州、梁州同。〉</note><note>〈生九隴縣馬鞍山至德寺、棚口，與襄州同。〉</note><note>〈綿州龍安縣生松嶺關，與荊州同；其西昌、昌明、神泉縣西山者並佳，有過松嶺者不堪採。蜀州青城縣生丈人山，與綿州同。青城縣有散茶、木茶。〉</note><note>〈雅州百丈山、名山，瀘州瀘川者，與金州同也。〉</note><note>〈眉州丹稜縣生鐵山者，漢州綿竹縣生竹山者，與潤州同。〉</note><note>〈餘姚縣生瀑布泉嶺昍仙茗，大者殊異，小者與襄州同。〉</note><note>〈明州縣生榆筴村，婺州東陽縣東白山與荊州同。〉</note><note>〈台州始豐縣生赤城者，與歙州同。〉</note><note>〈福州生閩縣方山之隂也。〉</note></p>
        <p></p>
        <p>本作品在全世界都属于公有领域，因为作者逝世已经超过100年，并且于1930年1月1日之前出版。</p>
        <p></p>
        <p>Public domainPublic domainfalsefalse</p>
      </div>
      <div id="div12">
        <p>其造具，若方春禁火之時，於野寺山園，叢手而掇，乃蒸，乃舂，乃拍，乃復以火乾之，則又棨、撲、焙、貫、棚、穿、育等七事皆廢。其煮器，若松間石上可坐，則具列廢。用槁薪、鼎䥶之屬，則風爐、灰承、炭檛、火筴、交床等廢。若瞰泉臨澗，則水方、滌方、漉水囊廢。若五人已下，茶可末而精者，則羅合廢。若援藟躋嵓，引絙入洞，於山口灸而末之，或紙包合貯，則碾、拂末等廢。既瓢、盌、竹筴、札、熟盂、鹾簋悉以一筥盛之，則都籃廢。但城邑之中，王公之門，二十四器闕一，則茶廢矣！</p>
        <p></p>
        <p>本作品在全世界都属于公有领域，因为作者逝世已经超过100年，并且于1930年1月1日之前出版。</p>
        <p></p>
        <p>Public domainPublic domainfalsefalse</p>
      </div>
      <div id="div13">
        <p>

以絹素或四幅或六幅，分佈寫之，陳諸座隅，則茶之源、之具、之造、之器、之煮、之飲、之事、之出、之略目擊而存，於是《茶經》之始終備焉。</p>
        <p></p>
        <p>本作品在全世界都属于公有领域，因为作者逝世已经超过100年，并且于1930年1月1日之前出版。</p>
        <p></p>
        <p>Public domainPublic domainfalsefalse</p>
      </div>
    </body>
  </text>
</TEI>
