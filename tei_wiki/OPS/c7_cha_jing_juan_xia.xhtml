<?xml version="1.0" encoding="UTF-8" standalone="yes"?>
<!DOCTYPE html>
<html xmlns="http://www.w3.org/1999/xhtml" xml:lang="zh" dir="ltr"><head><meta charset="UTF-8"/><link type="text/css" rel="stylesheet" href="main.css"/><title>卷下</title><style typeof="mw:Extension/templatestyles mw:Transclusion" about="#mwt37"><![CDATA[.mw-parser-output .licenseContainer{box-sizing:border-box;margin-top:1em;margin-bottom:0.25em;clear:both;width:auto;page-break-before:always;break-before:page}.mw-parser-output .licenseContainer>div:first-child{display:table;border:2px solid var(--border-subtle,#8888aa);border-collapse:collapse;border-spacing:0 0;empty-cells:hide;box-sizing:border-box;margin:0 auto 0 auto;width:100%;background-color:var(--background-color-neutral-subtle,#f7f8ff);color:var(--color-base,#202122)}.mw-parser-output .licenseContainer>div:first-child>div:first-child{display:table-row-group}.mw-parser-output .licenseContainer>div:first-child>div:first-child>div:first-child{display:table-row}.mw-parser-output .licenseContainer>div:first-child>div:first-child>div:first-child>div{display:table-cell;padding:5px;vertical-align:middle;width:auto}.mw-parser-output .licenseContainer>div:first-child>div:first-child>div:first-child>div:first-child{text-align:left}.mw-parser-output .licenseContainer>div:first-child>div:first-child>div:first-child>div:nth-child(2){text-align:center}.mw-parser-output .licenseContainer>div:first-child>div:first-child>div:first-child>div:nth-child(2)>div{width:100%}.mw-parser-output .licenseContainer>div:first-child>div:first-child>div:first-child>div:nth-child(2)>div:first-child{display:block;margin:0 auto 0 auto;text-align:left}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2){display:table;border-top:1px solid var(--border-subtle,#8888aa)}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div{display:table-cell;vertical-align:middle}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:first-child{text-align:center;padding:5px 0;width:40px}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:nth-child(2){text-align:left;padding:5px;font-size:92%}.mw-parser-output .licenseContainer>div:first-child>div:first-child>div:first-child>div:nth-child(3){text-align:right}.mw-parser-output .licensetpl{display:none}.mw-parser-output .licenseContainer.wst-collapsible-box{clear:both;margin:0.25em 0 0.25em 0;font-size:95%;background-color:var(--background-color-neutral-subtle,#f7f8ff);color:var(--color-base,#202122);border:2px solid var(--border-subtle,#8888aa);text-align:left;line-height:1.6}.mw-parser-output .wst-license-container-title{display:inline-block;padding:0.5em}.mw-parser-output .wst-license-container-content{background:transparent;color:inherit;margin:0;padding:3px;text-align:left}.mw-parser-output .licenseContainer.warningLicenseContainer>div:first-child{border:2px solid var(--border-color-error,#b22222);background-color:var(--background-color-error-subtle,#ffeeee);color:var(--color-base,#202122)}.mw-parser-output .licenseContainer.warningLicenseContainer>div:first-child>div:first-child>div:first-child>div:nth-child(2)>div:nth-child(2){border:2px solid var(--border-color-error,#b22222);color:var(--color-base,#202122)}]]></style></head><body class="mw-content-ltr sitedir-ltr ltr mw-body-content parsoid-body mediawiki mw-parser-output" dir="ltr" data-mw-parsoid-version="0.22.0.0-alpha2" data-mw-html-version="2.8.0" xml:lang="zh"><section data-mw-section-id="0"><div id="headerContainer-n104" about="#mwt1" typeof="mw:Transclusion">
<table style="width:100%; margin-top:0px;margin-bottom:3px;border:1px solid var(--border-color-content-added,#93A6C0); background-color: var(--background-color-neutral-subtle,#F9F9F9); color: inherit;text-align:center;">
<tbody><tr>
<td style="width:0; text-align:left; font-size:small;">←</td>
<td style="width:25%; text-align:left; font-size:small;"><a rel="mw:WikiLink" href="c5_cha_jing_juan_zhong.xhtml" title="茶經/卷中">卷中</a></td>
<td style="width:50%;"><b>茶經</b><br/>卷下<br/><span style="color:var(--color-placeholder,#999999)">作者：</span><a rel="mw:WikiLink" href="https://zh.wikisource.org/wiki/Author:陸羽" title="Author:陸羽">陸羽</a>　<span style="color:var(--color-placeholder,#999999)">唐</span></td>
<td style="width:25%; text-align:right; font-size:small;"/>
<td class="noprint" style="width:0; text-align:right; font-size:small;"/></tr>
</tbody></table>
<table style="width:100%; background:var(--background-color-progressive-subtle,#F8FCFF); color: inherit;font-size:small; border-bottom:1px solid var(--border-color-content-added,#93A6C0)">
<tbody><tr>
<td><ul id="plainSister-n105" style="display:inline-block; font-size:93%; line-height:normal; list-style-type:none; list-style-image:none; list-style-position:outside; border:1px solid var(--border-color-base,#AAA); float:right; clear:right; margin:0.5ex 0.5ex 0.5ex 0.5ex; padding:0.0ex 0.0ex 0.0ex 0.0ex; background-color:var(--background-color-base,#FFFFFF);color: inherit;"><li class="noprint sisitem"><span class="sisicon" style="padding-right:1ex;"><span typeof="mw:File/Frameless"><a href="https://zh.wikisource.org/wiki/Special:网站矩阵" title="Special:网站矩阵"><img alt="姊妹计划" resource="./File:Wikimedia-logo.svg" src="images/c14_Wikimedia_logo.svg_20px_Wikimedia_logo.svg.png" decoding="async" data-file-type="drawing" class="mw-file-element" style="width:18; height:18; " data-title="Wikimedia-logo.svg-20px-Wikimedia-logo.svg.png"/></a></span></span><a rel="mw:WikiLink" href="https://zh.wikisource.org/wiki/Special:网站矩阵" title="Special:网站矩阵">姊妹计划</a>: <a rel="mw:WikiLink/Interwiki" href="https://www.wikidata.org/wiki/Q85539953" title="d:Q85539953" class="extiw">数据项</a></li></ul></td></tr>
</tbody></table></div>
</section><section data-mw-section-id="1"><h2 id="wu_zhi_zhu"><span id="id-.E4.BA.94.E4.B9.8B.E7.85.AE" typeof="mw:FallbackId"/><a rel="mw:WikiLink" href="c8_cha_jing_wu_zhi_zhu.xhtml" title="茶經/五之煮">五之煮</a></h2>
<p>凡灸茶，慎勿於風燼間灸，熛焰如鑚，使炎涼不均。持以逼火，屢其飜正，候炮<small style="color:var(--color-destructive--visited,#996666)" about="#mwt2" typeof="mw:Transclusion"><span style="color:transparent;font-size:0px">〈</span>普教反<span style="color:transparent;font-size:0px">〉</span></small>出培塿，狀蝦蟇背，然後去火五寸。卷而舒，則本其始又灸之。若火乾者，以氣熟止；日乾者，以柔止。</p>

<p>其始，若茶之至嫩者，茶罷熱搗，葉爛而牙筍存焉。假以力者，持千鈞杵亦不之爛。如漆科珠，壯士接之，不能駐其指。及就，則似無穰骨也。灸之，則其節若倪倪，如嬰兒之臂耳。既而承熱用紙囊貯之，精華之氣無所散越，候寒末之。<small style="color:var(--color-destructive--visited,#996666)" about="#mwt3" typeof="mw:Transclusion"><span style="color:transparent;font-size:0px">〈</span>末之上者，其屑如細米。末之下者，其屑如菱角。<span style="color:transparent;font-size:0px">〉</span></small></p>

<p>其火用炭，次用勁薪。<small style="color:var(--color-destructive--visited,#996666)" about="#mwt4" typeof="mw:Transclusion"><span style="color:transparent;font-size:0px">〈</span>謂桑、槐、桐、櫪之類也。<span style="color:transparent;font-size:0px">〉</span></small>其炭曾經燔灸，爲膻膩所及，及膏木、敗器不用之。<small style="color:var(--color-destructive--visited,#996666)" about="#mwt5" typeof="mw:Transclusion"><span style="color:transparent;font-size:0px">〈</span>膏木爲栢、桂、檜也，敗器謂杇廢器也。<span style="color:transparent;font-size:0px">〉</span></small>古人有勞薪之味，信哉。</p>

<p>其水，用山水上，江水中，井水下。<small style="color:var(--color-destructive--visited,#996666)" about="#mwt6" typeof="mw:Transclusion"><span style="color:transparent;font-size:0px">〈</span>《荈賦》所謂︰「水則岷方之注，挹彼清流。」<span style="color:transparent;font-size:0px">〉</span></small>其山水，揀乳泉、石池慢流者上；其瀑湧湍漱，勿食之，久食令人有頸疾。又多別流於山谷者，澄浸不洩，自火天至霜郊以前，或潛龍蓄毒於其間，飲者可決之，以流其惡，使新泉涓涓然，酌之。其江水取去人遠者，井取汲多者。</p>

<p>其沸如魚目，微有聲，爲一沸。緣邊如湧泉連珠，爲二沸。騰波鼓浪，爲三沸。已上水老，不可食也。初沸，則水合量調之以鹽味，謂棄其啜餘。<small style="color:var(--color-destructive--visited,#996666)" about="#mwt7" typeof="mw:Transclusion"><span style="color:transparent;font-size:0px">〈</span>啜，嘗也，市稅反，又市悅反。<span style="color:transparent;font-size:0px">〉</span></small>無乃𪉦𪊇而鍾其一味乎？<small style="color:var(--color-destructive--visited,#996666)" about="#mwt8" typeof="mw:Transclusion"><span style="color:transparent;font-size:0px">〈</span>上古暫反，下吐濫反。無味也。<span style="color:transparent;font-size:0px">〉</span></small>第二沸出水一瓢，以竹筴環激湯心，則量末當中心而下。有頃，勢若奔濤濺沫，以所出水止之，而育其華也。</p>

<p>凡酌，置諸碗，令沫餑均。<small style="color:var(--color-destructive--visited,#996666)" about="#mwt9" typeof="mw:Transclusion"><span style="color:transparent;font-size:0px">〈</span>字書并《本草》：餑，茗沫也。蒲笏反。<span style="color:transparent;font-size:0px">〉</span></small>沫餑，湯之華也。華之薄者曰沫，厚者曰餑。細輕者曰花，如棗花漂漂然於環池之上；又如迴潭曲渚青萍之始生；又如晴天爽朗有浮雲鱗然。其沫者，若綠錢浮於水渭，又如菊英墮於鐏俎之中。餑者，以滓煮之，及沸，則重華累沫，皤皤然若積雪耳。《荈賦》所謂「煥如積雪，燁若春𧀮」，有之。</p>

<p>第一煮水沸，而棄其沫，之上有水膜，如黑雲母，飲之則其味不正。其第一者爲雋永，<small style="color:var(--color-destructive--visited,#996666)" about="#mwt10" typeof="mw:Transclusion"><span style="color:transparent;font-size:0px">〈</span>徐縣、全縣二反。至美者曰雋永。雋，味也；永，長也。味長曰雋永。《漢書》：蒯通著《雋永》二十篇也。<span style="color:transparent;font-size:0px">〉</span></small>或留熟盂以貯之，以備育華救沸之用。諸第一與第二、第三盌次之。第四、第五盌外，非渴甚莫之飲。凡煮水一升，酌分五盌。<small style="color:var(--color-destructive--visited,#996666)" about="#mwt11" typeof="mw:Transclusion"><span style="color:transparent;font-size:0px">〈</span>盌數少至三，多至五。若人多至十，加兩爐。<span style="color:transparent;font-size:0px">〉</span></small>乘熱連飲之，以重濁凝其下，精英浮其上。如冷，則精英隨氣而竭，飲啜不消亦然矣。</p>

<p>茶性儉，不宜廣，廣則其味黯澹。且如一滿盌，啜半而味寡，況其廣乎！其色緗也。其馨𣣑也。<small style="color:var(--color-destructive--visited,#996666)" about="#mwt12" typeof="mw:Transclusion"><span style="color:transparent;font-size:0px">〈</span>香至美曰其𣣑，𣣑音使。<span style="color:transparent;font-size:0px">〉</span></small>其味甘，樌也；不甘而苦，荈也；啜苦咽甘，茶也。 <small style="color:var(--color-destructive--visited,#996666)" about="#mwt13" typeof="mw:Transclusion"><span style="color:transparent;font-size:0px">〈</span>《本草》云︰其味苦而不甘，檟也；甘而不苦，荈也。<span style="color:transparent;font-size:0px">〉</span></small></p>

</section><section data-mw-section-id="2"><h2 id="liu_zhi_yin"><span id="id-.E5.85.AD.E4.B9.8B.E9.A3.B2" typeof="mw:FallbackId"/><a rel="mw:WikiLink" href="c9_cha_jing_liu_zhi_yin.xhtml" title="茶經/六之飲">六之飲</a></h2>
<p>翼而飛，毛而走，去而言。此三者俱生於天地間，飲啄以活，飲之時義遠矣哉！至若救渴，飲之以漿；蠲憂忿，飲之以酒；蕩昏寐，飲之以茶。</p>

<p>茶之爲飲，發乎神農氏，間於魯周公。齊有晏嬰，漢有揚雄、司馬相如，吳有韋曜，晉有劉琨、張載、遠祖納、謝安、左思之徒，皆飲焉。滂時浸俗，盛於國朝，兩都并荊渝間，以爲比屋之飲。</p>

<p>飲有觕茶、散茶、末茶、餅茶者，乃斫、乃熬、乃煬、乃舂，貯於瓶缶之中，以湯沃焉，謂之痷茶。或用䓗、薑、棗、橘皮、茱萸、薄荷之等，煮之百沸，或揚令滑，或煮去沫。斯溝渠間棄水耳，而習俗不已。</p>

<p>於戲！天育萬物，皆有至妙。人之所工，但獵淺易。所庇者屋，屋精極；所著者衣，衣精極；所飽者飲食，食與酒皆精極之。茶有九難：一曰造，二曰別，三曰器，四曰火，五曰水，六曰炙，七曰末，八曰煮，九曰飲。隂採夜焙，非造也；嚼味嗅香，非別也；羶鼎腥甌，非器也；膏薪庖炭，非火也；飛湍壅潦，非水也；外熟內生，非炙也；碧粉縹塵，非末也；操艱攪遽，非煮也；夏興冬廢，非飲也。</p>

<p>夫珎鮮馥烈者，其盌數三；次之者，盌數五。若坐客數至五，行三盌；至七，行五盌。若六人已下，不約盌數，但闕一人而已，其雋永補所闕人。 </p>

</section><section data-mw-section-id="3"><h2 id="qi_zhi_shi"><span id="id-.E4.B8.83.E4.B9.8B.E4.BA.8B" typeof="mw:FallbackId"/><a rel="mw:WikiLink" href="c10_cha_jing_qi_zhi_shi.xhtml" title="茶經/七之事">七之事</a></h2>
<p>三皇　炎帝神農氏。</p>

<p>周　魯周公旦，齊相晏嬰。</p>

<p>漢　仙人丹丘子，黃山君，司馬文園令相如，楊執戟雄</p>

<p>吳　歸命侯，韋太傅弘嗣。</p>

<p>晉　惠帝，劉司空琨，琨兄子兖州刺史演，張黃門孟陽，傅司隸咸，江洗馬統，孫參軍楚，左記室太沖，陸吳興納，納兄子會稽內史俶，謝冠軍安石，郭弘農璞，桓揚州溫，杜舍人育，武康小山寺釋法瑤，沛國夏侯愷，餘姚虞洪，北地傅巽，丹陽弘君舉，樂安任育長，宣城秦精，燉煌單道開，剡縣陳務妻，廣陵老姥，河內山謙之</p>

<p>後魏　琅琊王肅</p>

<p>宋　新安王子鸞，鸞弟豫章王子尚，鮑昭妹令暉，八公山沙門曇濟</p>

<p>齊　世祖武帝</p>

<p>梁　劉廷尉，陶先生弘景</p>

<p>皇朝　徐英公勣。</p>

<p>《神農食經》：「茶茗久服，令人有力、悅志」。</p>

<p>周公《爾雅》：「檟，苦茶。」《廣雅》云：「荊、巴間採葉作餅，葉老者，餅成，以米膏出之。欲煮茗飲，先灸令赤色，搗末置瓷器中，以湯澆覆之，用䓗、薑、橘子芼之。其飲醒酒，令人不眠。」</p>

<p>《晏子春秋》：「嬰相齊景公時，食脫粟之飯，灸三戈、五卯，茗菜而已。」</p>

<p>司馬相如《凡將篇》：「烏啄、桔梗、芫華、款冬、貝母、木蘖、蔞、芩草、芍藥、桂、漏蘆、蜚廉、雚菌、荈詫、白斂、白芷、菖蒲、芒消、莞椒、茱萸。」</p>

<p>《方言》：「蜀西南人謂茶曰蔎。」</p>

<p>《吳志‧韋曜傳》：「孫皓每饗宴，坐席無不率以七勝爲限，雖不盡入口，皆澆灌取盡。曜飲酒不過二升。皓初禮異，宻賜茶荈以代酒。」</p>

<p>《晉中興書》：「陸納爲吳興太守時，衛將軍謝安常欲詣納。<small style="color:var(--color-destructive--visited,#996666)" about="#mwt14" typeof="mw:Transclusion"><span style="color:transparent;font-size:0px">〈</span>《晉書》云︰納爲吏部尚書。<span style="color:transparent;font-size:0px">〉</span></small>納兄子俶恠納無所備，不敢問之，乃私蓄十數人饌。安既至，所設唯茶果而已。俶遂陳盛饌，珎羞必具。及安去，納杖俶四十，云：『汝既不能光益叔父，柰何穢吾素業？』」</p>

<p>《晉書》：「桓溫爲揚州牧，性儉，每讌飲，唯下七奠拌茶果而已。」</p>

<p>《搜神記》：「夏侯愷因疾死。宗人字苟奴察見鬼神。見愷來收馬，并病其妻。著平上幘，單衣，入坐生時西壁大床，就人覓茶飲。」</p>

<p>劉琨《與兄子南兖州刺史演書》云：「前得安州乾薑一斤，桂一斤，黃芩一斤，皆所須也。吾體中憒悶，常仰真茶，汝可置之。」</p>

<p>傅咸《司隸教》曰：「聞南方有以困蜀嫗作茶粥賣，爲簾事打破其器具，後又賣餅於市。而禁茶粥以蜀姥，何哉！」</p>

<p>《神異記》：「餘姚人虞洪入山採茗，遇一道士，牽三青牛，引洪至瀑布山曰：『吾，丹丘子也。聞子善具飲，常思見惠。山中有大茗，可以相給。祈子他日有甌犧之餘，乞相遺也。』因立奠祀，後常令家人入山，獲大茗焉。」</p>

<p>左思《嬌女詩》：「吾家有嬌女，皎皎頗白皙。小字爲紈素，口齒自清歷。有姊字惠芳，眉目粲如畫。馳騖翔園林，果下皆生摘。貪華風雨中，倏忽數百適。心爲茶荈劇，吹噓對鼎䥶。」</p>

<p>張孟陽《登成都樓詩》云：「借問揚子舍，想見長卿廬。程卓累千金，驕侈擬五侯。門有連騎客，翠帶腰吳鈎。鼎食隨時進，百和妙且殊。披林採秋橘，臨江釣春魚。黑子過龍醢，果饌踰蟹蝑。芳茶冠六清，溢味播九區。人生苟安樂，茲土聊可娛。」</p>

<p>傳巽《七誨》：「蒲桃宛柰，齊柿燕栗，峘陽黃梨，巫山朱橘，南中茶子，西極石蜜。」</p>

<p>弘君舉《食檄》：「寒溫既畢，應下霜華之茗；三爵而終，應下諸蔗、木瓜、元李、楊梅、五味、橄欖、懸豹、葵羹各一杯。」</p>

<p>孫楚《歌》：「茱萸出芳樹顛，鯉魚出洛水泉。白鹽出河東，美豉出魯淵。薑、桂、茶荈出巴蜀，椒、橘、木蘭出高山。蓼蘇出溝渠，精稗出中田。」</p>

<p>華佗《食論》：「苦茶久食，益意思。」</p>

<p>壺居士《食忌》：「苦茶久食，羽化；與韮同食，令人體重。」</p>

<p>郭璞《爾雅注》云：「樹小似梔子，冬生，葉可煮羹飲。今呼早取爲茶，晚取爲茗，或一曰荈，蜀人名之苦茶。」</p>

<p>《世說》：「任瞻，字育長，少時有令名，自過江失志。既下飲，問人云：『此爲茶？爲茗？』覺人有恠色，乃自分明云：『向問飲爲熱爲冷？』」</p>

<p>《續搜神記》︰「晉武帝世，宣城人秦精，常入武昌山採茗。遇一毛人，長丈餘，引精至山下，示以藂茗而去。俄而復還，乃探懷中橘以遺精。精怖，負茗而歸。」</p>

<p>《晉四王起事》︰「惠帝蒙塵還洛陽，黃門以瓦盂盛茶上至尊。」</p>

<p>《異苑》：「剡縣陳務妻少，與二子寡居，好飲茶茗。以宅中有古塚，每飲輒先祀之。二子患之曰：『古塚何知？徒以勞意。』欲掘去之。母苦禁而止。其夜，夢一人云：『吾止此塚三百餘年，卿二子恒欲見毀，賴相保護，又享吾佳茗，雖潛壤朽骨，豈忘翳桑之報。』及曉，於庭中獲錢十萬，似久埋者，但貫新耳。母告二子，慙之，從是禱饋愈甚。」</p>

<p>《廣陵耆老傳》：「晉元帝時有老姥，每旦獨提一器茗，往市鬻之，市人競買。自旦至夕，其器不減。所得錢散路傍孤貧乞人，人或異之。州法曹縶之獄中。至夜，老姥執所鬻茗器，從獄牖中飛出。」</p>

<p>《藝術傳》：「燉煌人單道開，不畏寒暑，常服小石子。所服藥有松、桂、蜜之氣，所飲茶蘇而已。」</p>

<p>釋道該說《續名僧傳》：「宋釋法瑤，姓楊氏，河東人。元嘉中過江，遇沈臺真，請真君武康小山寺，年垂懸車，飯所飲茶。永明中，勑吳興禮致上京，年七十九。」</p>

<p>宋《江氏家傳》：「江統，字應元，遷愍懷太子洗馬，常上疏，諫云：『今西園賣醯、麪、藍子、菜、茶之屬，虧敗國體。』」</p>

<p>《宋錄》：「新安王子鸞、豫章王子尚詣曇濟道人於八公山，道人設茶茗。子尚味之曰：『此甘露也，何言茶茗。』」</p>

<p>王微《雜詩》：「寂寂掩高閣，寥寥空廣厦。待君竟不歸，收領今就檟。」</p>

<p>鮑昭妹令暉著《香茗賦》。</p>

<p>南齊世祖武皇帝遺詔：「我靈座上慎勿以牲爲祭，但設餅果、茶飲、乾飯、酒脯而已。」</p>

<p>梁劉孝綽《謝晉安王餉米等啓》︰「傳詔李孟孫宣教旨，垂賜米、酒、瓜、筍、菹、脯、酢、茗八種。氣苾新城，味芳雲松。江潭抽節，邁昌荇之珎；疆場擢翹，越葺精之美。羞非純束野麏，裛似雪之驢；鮓異陶瓶河鯉，操如瓊之粲。茗同食粲，酢類望柑。免千里宿舂，省三月糧聚。小人懷惠，大懿難忘。」</p>

<p>陶弘景《雜錄》：「苦茶輕身換骨，昔丹丘子、黃山君服之。」</p>

<p>《後魏錄》：「瑯琊王肅仕南朝，好茗飲、蓴羹。及還北地，又好羊肉、酪漿。人或問之：『茗何如酪？』肅曰：『茗不堪與酪爲奴。』」</p>

<p>《桐君錄》：「西陽、武昌、廬江、晉陵好茗，皆東人作清茗。茗有餑，飲之宜人。凡可飲之物，皆多取其葉。天門冬、拔揳取根，皆益人。又巴東別有真茗茶，煎飲令人不眠。俗中多煮檀葉并大皁李作茶，並冷。又南方有瓜蘆木，亦似茗，至苦澁，取爲屑茶飲，亦可通夜不眠。煮鹽人但資此飲，而交、廣最重，客來先設，乃加以香芼輩。」</p>

<p>《坤元錄》：「辰州溆浦縣西北三百五十里無射山，云蠻俗當吉慶之時，親族集會歌舞於山上。山多茶樹。」</p>

<p>《括地圖》：「臨蒸縣東一百四十里有茶溪。」</p>

<p>山謙之《吳興記》：「烏程縣西二十里有溫山，出御荈。」</p>

<p>《夷陵圖經》：「黃牛、荊門、女觀、望州等山，茶茗出焉。」</p>

<p>《永嘉圖經》：「永嘉縣東三百里有白茶山。」</p>

<p>《淮隂圖經》：「山陽縣南二十里有茶坡。」</p>

<p>《茶陵圖經》云：「茶陵者，所謂陵谷生茶茗焉。」</p>

<p>《本草‧菜部》：「茗，苦茶。味甘苦，微寒，無毒。主瘻瘡，利小便，去痰渴熱，令人少睡。秋採之苦，主下氣消食。」注云：「春采之。」</p>

<p>《本草‧菜部》：「苦茶，一名荼，一名選，一名游冬，生益州川谷，山陵道傍，淩冬不死。三月三日採，乾。」注云：「疑此即是今茶，一名荼，令人不眠。」《本草》注：「按《詩》云『誰謂荼苦』，又云『堇荼如飴』，皆苦菜也。陶謂之苦茶，木類，非菜流。茗春採，謂之苦𣗪。<small style="color:var(--color-destructive--visited,#996666)" about="#mwt15" typeof="mw:Transclusion"><span style="color:transparent;font-size:0px">〈</span>途假反。<span style="color:transparent;font-size:0px">〉</span></small></p>

<p>《枕中方》：「療積年瘻，苦茶、蜈蚣並灸，令香熟，等分，搗篩，煮甘草湯洗，以末傅之。」</p>

<p>《孺子方》：「療小兒無故驚蹶，以苦茶、䓗鬚煮服之。」</p>

</section><section data-mw-section-id="4"><h2 id="ba_zhi_chu"><span id="id-.E5.85.AB.E4.B9.8B.E5.87.BA" typeof="mw:FallbackId"/><a rel="mw:WikiLink" href="c11_cha_jing_ba_zhi_chu.xhtml" title="茶經/八之出">八之出</a></h2>
<p>山南，以峽州上，<small style="color:var(--color-destructive--visited,#996666)" about="#mwt16" typeof="mw:Transclusion"><span style="color:transparent;font-size:0px">〈</span>峽州生遠安、宜都、夷陵三縣山谷。<span style="color:transparent;font-size:0px">〉</span></small>襄州、荊州次，<small style="color:var(--color-destructive--visited,#996666)" about="#mwt17" typeof="mw:Transclusion"><span style="color:transparent;font-size:0px">〈</span>襄州生南漳縣山谷，荊州生江陵縣山谷。<span style="color:transparent;font-size:0px">〉</span></small>衡州下，<small style="color:var(--color-destructive--visited,#996666)" about="#mwt18" typeof="mw:Transclusion"><span style="color:transparent;font-size:0px">〈</span>生衡山、茶陵二縣山谷。<span style="color:transparent;font-size:0px">〉</span></small>金州、梁州又下。<small style="color:var(--color-destructive--visited,#996666)" about="#mwt19" typeof="mw:Transclusion"><span style="color:transparent;font-size:0px">〈</span>金州生西城、安康二縣山谷，梁州生褒城、金牛二縣山谷。<span style="color:transparent;font-size:0px">〉</span></small></p>

<p>淮南，以光州上，<small style="color:var(--color-destructive--visited,#996666)" about="#mwt20" typeof="mw:Transclusion"><span style="color:transparent;font-size:0px">〈</span>生光山縣黃頭港者，與峽州同。<span style="color:transparent;font-size:0px">〉</span></small>義陽郡、舒州次，<small style="color:var(--color-destructive--visited,#996666)" about="#mwt21" typeof="mw:Transclusion"><span style="color:transparent;font-size:0px">〈</span>生義陽縣鍾山者與襄州同，舒州生太湖縣潛山者與荊州同。<span style="color:transparent;font-size:0px">〉</span></small>壽州下，<small style="color:var(--color-destructive--visited,#996666)" about="#mwt22" typeof="mw:Transclusion"><span style="color:transparent;font-size:0px">〈</span>盛唐縣生霍山者與衡山同也。<span style="color:transparent;font-size:0px">〉</span></small>蘄州、黃州又下。<small style="color:var(--color-destructive--visited,#996666)" about="#mwt23" typeof="mw:Transclusion"><span style="color:transparent;font-size:0px">〈</span>蘄州生黃梅縣山谷，黃州生麻城縣山谷，並與金州、梁州同也。<span style="color:transparent;font-size:0px">〉</span></small></p>

<p>浙西，以湖州上，<small style="color:var(--color-destructive--visited,#996666)" about="#mwt24" typeof="mw:Transclusion"><span style="color:transparent;font-size:0px">〈</span>湖州，生長城縣顧渚山谷，與峽州、荊州、義陽郡同；生鳳亭山伏翼閣飛雲、曲水二寺、啄木嶺，與壽州、衡州同；生安吉、武康二縣山谷，與金州、梁州同。<span style="color:transparent;font-size:0px">〉</span></small>常州次，<small style="color:var(--color-destructive--visited,#996666)" about="#mwt25" typeof="mw:Transclusion"><span style="color:transparent;font-size:0px">〈</span>常州義興縣生君山懸脚嶺北峰下，與荊州、義陽郡；生圈嶺善權寺、石亭山，與舒州同。<span style="color:transparent;font-size:0px">〉</span></small>宣州、杭州、睦州、歙州下，<small style="color:var(--color-destructive--visited,#996666)" about="#mwt26" typeof="mw:Transclusion"><span style="color:transparent;font-size:0px">〈</span>宣州生宣城縣雅山，與蘄州同；太平縣生上睦、臨睦，與黃州同；杭州，臨安、於潛二縣生天目山，與舒州同；錢塘生天竺、靈隱二寺，睦州生桐廬縣山谷，歙州生婺源山谷，與衡州同。<span style="color:transparent;font-size:0px">〉</span></small>潤州、蘇州又下。<small style="color:var(--color-destructive--visited,#996666)" about="#mwt27" typeof="mw:Transclusion"><span style="color:transparent;font-size:0px">〈</span>潤州江寧縣生傲山，蘇州長洲縣生洞庭山，與金州、蘄州、梁州同。<span style="color:transparent;font-size:0px">〉</span></small></p>

<p>劔南，以彭州上，<small style="color:var(--color-destructive--visited,#996666)" about="#mwt28" typeof="mw:Transclusion"><span style="color:transparent;font-size:0px">〈</span>生九隴縣馬鞍山至德寺、棚口，與襄州同。<span style="color:transparent;font-size:0px">〉</span></small>綿州、蜀州次，<small style="color:var(--color-destructive--visited,#996666)" about="#mwt29" typeof="mw:Transclusion"><span style="color:transparent;font-size:0px">〈</span>綿州龍安縣生松嶺關，與荊州同；其西昌、昌明、神泉縣西山者並佳，有過松嶺者不堪採。蜀州青城縣生丈人山，與綿州同。青城縣有散茶、木茶。<span style="color:transparent;font-size:0px">〉</span></small>邛州次，雅州、瀘州下，<small style="color:var(--color-destructive--visited,#996666)" about="#mwt30" typeof="mw:Transclusion"><span style="color:transparent;font-size:0px">〈</span>雅州百丈山、名山，瀘州瀘川者，與金州同也。<span style="color:transparent;font-size:0px">〉</span></small>眉州、漢州又下。<small style="color:var(--color-destructive--visited,#996666)" about="#mwt31" typeof="mw:Transclusion"><span style="color:transparent;font-size:0px">〈</span>眉州丹稜縣生鐵山者，漢州綿竹縣生竹山者，與潤州同。<span style="color:transparent;font-size:0px">〉</span></small></p>

<p>浙東，以越州上，<small style="color:var(--color-destructive--visited,#996666)" about="#mwt32" typeof="mw:Transclusion"><span style="color:transparent;font-size:0px">〈</span>餘姚縣生瀑布泉嶺昍仙茗，大者殊異，小者與襄州同。<span style="color:transparent;font-size:0px">〉</span></small>明州、婺州次，<small style="color:var(--color-destructive--visited,#996666)" about="#mwt33" typeof="mw:Transclusion"><span style="color:transparent;font-size:0px">〈</span>明州<span class="inline-unihan" style="border-block-end: 1px dotted; font-variant: normal;cursor: help; font-family: sans-serif, 'FZSongS-Extended', 'FZSongS-Extended(SIP)', 'WenQuanYi Zen Hei Mono', 'BabelStone Han', 'HanaMinB', 'FZSong-Extended', 'Arial Unicode MS', Code2002, DFSongStd, 'STHeiti SC', unifont, SimSun-ExtB, TH-Tshyn-P0, TH-Tshyn-P1, TH-Tshyn-P2, Jigmo3, Jigmo2, Jigmo, ZhongHuaSongPlane15, ZhongHuaSongPlane02, ZhongHuaSongPlane00, 'Plangothic P1', 'Plangothic P2';" title="字符描述：⿱夗貝，音「茂」。 &#10;※如果您看到空白、方塊或問號，代表您的系統無法顯示此字元。"><span typeof="mw:LanguageVariant" data-mw-variant="{&quot;disabled&quot;:{&quot;t&quot;:&quot;𧵍&quot;}}"/></span>縣生榆筴村，婺州東陽縣東白山與荊州同。<span style="color:transparent;font-size:0px">〉</span></small>台州下。<small style="color:var(--color-destructive--visited,#996666)" about="#mwt34" typeof="mw:Transclusion"><span style="color:transparent;font-size:0px">〈</span>台州始豐縣生赤城者，與歙州同。<span style="color:transparent;font-size:0px">〉</span></small></p>

<p>黔中，生思州、播州、費州、夷州。</p>

<p>江南，生鄂州、袁州、吉州。</p>

<p>嶺南，生福州、建州、韶州、象州。<small style="color:var(--color-destructive--visited,#996666)" about="#mwt35" typeof="mw:Transclusion"><span style="color:transparent;font-size:0px">〈</span>福州生閩縣方山之隂也。<span style="color:transparent;font-size:0px">〉</span></small></p>

<p>其恩、播、費、夷、鄂、袁、吉、福、建、泉、韶、象十一州未詳，往往得之，其味極佳。</p>

</section><section data-mw-section-id="5"><h2 id="jiu_zhi_lue"><span id="id-.E4.B9.9D.E4.B9.8B.E7.95.A5" typeof="mw:FallbackId"/><a rel="mw:WikiLink" href="c12_cha_jing_jiu_zhi_lue.xhtml" title="茶經/九之略">九之略</a></h2>
<p>其造具，若方春禁火之時，於野寺山園，叢手而掇，乃蒸，乃舂，乃拍，乃復以火乾之，則又棨、撲、焙、貫、棚、穿、育等七事皆廢。</p>

<p>其煮器，若松間石上可坐，則具列廢。用槁薪、鼎䥶之屬，則風爐、灰承、炭檛、火筴、交床等廢。若瞰泉臨澗，則水方、滌方、漉水囊廢。若五人已下，茶可末而精者，則羅合廢。若援藟躋嵓，引絙入洞，於山口灸而末之，或紙包合貯，則碾、拂末等廢。既瓢、盌、竹筴、札、熟盂、鹾簋悉以一筥盛之，則都籃廢。</p>

<p>但城邑之中，王公之門，二十四器闕一，則茶廢矣！</p>

</section><section data-mw-section-id="6"><h2 id="shi_zhi_tu"><span id="id-.E5.8D.81.E4.B9.8B.E5.9C.96" typeof="mw:FallbackId"/><a rel="mw:WikiLink" href="c13_cha_jing_shi_zhi_tu.xhtml" title="茶經/十之圖">十之圖</a></h2>
<p>以絹素或四幅或六幅，分佈寫之，陳諸座隅，則茶之源、之具、之造、之器、之煮、之飲、之事、之出、之略目擊而存，於是《茶經》之始終備焉。</p>
<div class="licenseContainer licenseBanner dynlayout-exempt " about="#mwt37">
<div><div><div><div>
<p><span class="imageLeft"><span typeof="mw:File"><span><img alt="" resource="./File:PD-icon.svg" src="images/c15_PD_icon.svg_60px_PD_icon.svg.png" decoding="async" data-file-type="drawing" class="mw-file-element" style="width:48; height:48; " data-title="PD-icon.svg-60px-PD-icon.svg.png"/></span></span></span></p>
</div><div>
<div>
<p>本唐朝作品在全世界都属于<b><a rel="mw:WikiLink/Interwiki" href="https://zh.wikipedia.org/wiki/公有领域" title="w:公有领域" class="extiw">公有领域</a></b>，因为作者逝世已经遠遠超过100年。</p>
</div>
</div><div>
<p><span class="noimageRight"/></p>
</div></div></div></div>
<div class="licensetpl">
<p><span class="licensetpl_short">Public domain</span><span class="licensetpl_long">Public domain</span><span class="licensetpl_link_req">false</span><span class="licensetpl_attr_req">false</span></p>
</div>
</div><span about="#mwt37">
</span><span about="#mwt37">
</span></section></body></html>
