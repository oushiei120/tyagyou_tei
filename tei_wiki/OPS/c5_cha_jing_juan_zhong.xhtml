<?xml version="1.0" encoding="UTF-8" standalone="yes"?>
<!DOCTYPE html>
<html xmlns="http://www.w3.org/1999/xhtml" xml:lang="zh" dir="ltr"><head><meta charset="UTF-8"/><link type="text/css" rel="stylesheet" href="main.css"/><title>卷中</title><style typeof="mw:Extension/templatestyles mw:Transclusion" about="#mwt7"><![CDATA[.mw-parser-output .licenseContainer{box-sizing:border-box;margin-top:1em;margin-bottom:0.25em;clear:both;width:auto;page-break-before:always;break-before:page}.mw-parser-output .licenseContainer>div:first-child{display:table;border:2px solid var(--border-subtle,#8888aa);border-collapse:collapse;border-spacing:0 0;empty-cells:hide;box-sizing:border-box;margin:0 auto 0 auto;width:100%;background-color:var(--background-color-neutral-subtle,#f7f8ff);color:var(--color-base,#202122)}.mw-parser-output .licenseContainer>div:first-child>div:first-child{display:table-row-group}.mw-parser-output .licenseContainer>div:first-child>div:first-child>div:first-child{display:table-row}.mw-parser-output .licenseContainer>div:first-child>div:first-child>div:first-child>div{display:table-cell;padding:5px;vertical-align:middle;width:auto}.mw-parser-output .licenseContainer>div:first-child>div:first-child>div:first-child>div:first-child{text-align:left}.mw-parser-output .licenseContainer>div:first-child>div:first-child>div:first-child>div:nth-child(2){text-align:center}.mw-parser-output .licenseContainer>div:first-child>div:first-child>div:first-child>div:nth-child(2)>div{width:100%}.mw-parser-output .licenseContainer>div:first-child>div:first-child>div:first-child>div:nth-child(2)>div:first-child{display:block;margin:0 auto 0 auto;text-align:left}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2){display:table;border-top:1px solid var(--border-subtle,#8888aa)}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div{display:table-cell;vertical-align:middle}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:first-child{text-align:center;padding:5px 0;width:40px}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:nth-child(2){text-align:left;padding:5px;font-size:92%}.mw-parser-output .licenseContainer>div:first-child>div:first-child>div:first-child>div:nth-child(3){text-align:right}.mw-parser-output .licensetpl{display:none}.mw-parser-output .licenseContainer.wst-collapsible-box{clear:both;margin:0.25em 0 0.25em 0;font-size:95%;background-color:var(--background-color-neutral-subtle,#f7f8ff);color:var(--color-base,#202122);border:2px solid var(--border-subtle,#8888aa);text-align:left;line-height:1.6}.mw-parser-output .wst-license-container-title{display:inline-block;padding:0.5em}.mw-parser-output .wst-license-container-content{background:transparent;color:inherit;margin:0;padding:3px;text-align:left}.mw-parser-output .licenseContainer.warningLicenseContainer>div:first-child{border:2px solid var(--border-color-error,#b22222);background-color:var(--background-color-error-subtle,#ffeeee);color:var(--color-base,#202122)}.mw-parser-output .licenseContainer.warningLicenseContainer>div:first-child>div:first-child>div:first-child>div:nth-child(2)>div:nth-child(2){border:2px solid var(--border-color-error,#b22222);color:var(--color-base,#202122)}]]></style></head><body class="mw-content-ltr sitedir-ltr ltr mw-body-content parsoid-body mediawiki mw-parser-output" dir="ltr" data-mw-parsoid-version="0.21.0.0-alpha27" data-mw-html-version="2.8.0" xml:lang="zh"><section data-mw-section-id="0"><div id="headerContainer-n48" about="#mwt1" typeof="mw:Transclusion">
<table style="width:100%; margin-top:0px;margin-bottom:3px;border:1px solid var(--border-color-content-added,#93A6C0); background-color: var(--background-color-neutral-subtle,#F9F9F9); color: inherit;text-align:center;">
<tbody><tr>
<td style="width:0; text-align:left; font-size:small;">←</td>
<td style="width:25%; text-align:left; font-size:small;"><a rel="mw:WikiLink" href="c1_cha_jing_juan_shang.xhtml" title="茶經/卷上">卷上</a></td>
<td style="width:50%;"><b>茶經</b><br/>卷中<br/><span style="color:var(--color-placeholder,#999999)">作者：</span><a rel="mw:WikiLink" href="https://zh.wikisource.org/wiki/Author:陸羽" title="Author:陸羽">陸羽</a>　<span style="color:var(--color-placeholder,#999999)">唐</span></td>
<td style="width:25%; text-align:right; font-size:small;"><a rel="mw:WikiLink" href="c7_cha_jing_juan_xia.xhtml" title="茶經/卷下">卷下</a></td>
<td class="noprint" style="width:0; text-align:right; font-size:small;">→</td></tr>
</tbody></table>
<table style="width:100%; background:var(--background-color-progressive-subtle,#F8FCFF); color: inherit;font-size:small; border-bottom:1px solid var(--border-color-content-added,#93A6C0)">
<tbody><tr>
<td><ul id="plainSister-n49" style="display:inline-block; font-size:93%; line-height:normal; list-style-type:none; list-style-image:none; list-style-position:outside; border:1px solid var(--border-color-base,#AAA); float:right; clear:right; margin:0.5ex 0.5ex 0.5ex 0.5ex; padding:0.0ex 0.0ex 0.0ex 0.0ex; background-color:var(--background-color-base,#FFFFFF);color: inherit;"><li class="noprint sisitem"><span class="sisicon" style="padding-right:1ex;"><span typeof="mw:File/Frameless"><a href="https://zh.wikisource.org/wiki/Special:网站矩阵" title="Special:网站矩阵"><img alt="姊妹计划" resource="./File:Wikimedia-logo.svg" src="images/c14_Wikimedia_logo.svg_20px_Wikimedia_logo.svg.png" decoding="async" data-file-type="drawing" class="mw-file-element" style="width:18; height:18; " data-title="Wikimedia-logo.svg-20px-Wikimedia-logo.svg.png"/></a></span></span><a rel="mw:WikiLink" href="https://zh.wikisource.org/wiki/Special:网站矩阵" title="Special:网站矩阵">姊妹计划</a>: <a rel="mw:WikiLink/Interwiki" href="https://www.wikidata.org/wiki/Q85539850" title="d:Q85539850" class="extiw">数据项</a></li></ul></td></tr>
</tbody></table></div>
</section><section data-mw-section-id="1"><h2 id="si_zhi_qi"><span id="id-.E5.9B.9B.E4.B9.8B.E5.99.A8" typeof="mw:FallbackId"/><a rel="mw:WikiLink" href="c6_cha_jing_si_zhi_qi.xhtml" title="茶經/四之器">四之器</a></h2>
<section data-mw-section-id="2"><h3 id="feng_lu__hui_cheng_"><span id="id-.E9.A2.A8.E7.88.90.E3.80.88.E7.81.B0.E6.89.BF.E3.80.89" typeof="mw:FallbackId"/>風爐<small style="color:var(--color-destructive--visited,#996666)" about="#mwt2" typeof="mw:Transclusion"><span style="color:transparent;font-size:0px">〈</span>灰承<span style="color:transparent;font-size:0px">〉</span></small></h3>
<p>風爐以銅鐵鑄之，如古鼎形，厚三分，緣闊九分，令六分虛中，致其杇墁。凡三足，古文書二十一字。一足云︰「坎上巽下離於中」；一足云︰「體均五行去百疾」；一足云「聖唐滅胡明年鑄。」其三足之間，設三䆫。底一䆫以爲通飈漏燼之所。上並古文書六字，一䆫之上書「伊公」二字，一䆫之上書「羹陸」二字，一䆫之上書「氏茶」二字。所謂「伊公羹，陸氏茶」也。置墆𡏻於其內，設三格：其一格有翟焉，翟者，火禽也，畫一卦曰离；其一格有彪焉，彪者，風獸也，畫一卦曰巽；其一格有魚焉，魚者，水蟲也，畫一卦曰坎。巽主風，离主火，坎主水，風能興火，火能熟水，故備其三卦焉。其飾，以連葩、垂蔓、曲水、方文之類。其爐，或鍛鐵爲之，或運泥爲之。其灰承，作三足，鐵柈檯之。</p>

</section><section data-mw-section-id="3"><h3 id="ju"><span id="id-.E7.AD.A5" typeof="mw:FallbackId"/>筥</h3>
<p>筥，以竹織之，高一尺二寸，徑闊七寸。或用藤，作木楦如筥形織之，六出圓眼。其底蓋若利篋口，鑠之。</p>

</section><section data-mw-section-id="4"><h3 id="tan_zhua"><span id="id-.E7.82.AD.E6.AA.9B" typeof="mw:FallbackId"/>炭檛</h3>
<p>炭檛，以鐵六棱製之。長一尺，銳上豐中，執細頭繫一小𨫀，以飾檛也，若今之河隴軍人木吾也。或作鎚，或作斧，隨其便也。</p>

</section><section data-mw-section-id="5"><h3 id="huo_ce"><span id="id-.E7.81.AB.E7.AD.B4" typeof="mw:FallbackId"/>火筴</h3>
<p>火筴，一名筯，若常用者，圓直一尺三寸，頂平截，無葱臺勾鏁之屬，以鐵或熟銅製之。</p>

</section><section data-mw-section-id="6"><h3 id="fu__yin_fu__huo_zuo_fu__huo_zuo_fu_"><span id="id-.E9.8D.91.E3.80.88.E9.9F.B3.E8.BC.94.EF.BC.8C.E6.88.96.E4.BD.9C.E9.87.9C.2C.E6.88.96.E4.BD.9C.E9.AC.B4.E3.80.89" typeof="mw:FallbackId"/>鍑<small style="color:var(--color-destructive--visited,#996666)" about="#mwt3" typeof="mw:Transclusion"><span style="color:transparent;font-size:0px">〈</span>音輔，或作釜,或作鬴<span style="color:transparent;font-size:0px">〉</span></small></h3>
<p>鍑，以生鐵爲之。今人有業冶者，所謂急鐵，其鐵以耕刀之趄，鍊而鑄之。內模土而外模沙。土滑於內，易其摩滌；沙澁於外，吸其炎焰。方其耳，以正令也。廣其緣，以務遠也。長其臍，以守中也。臍長，則沸中；沸中，則末易揚；末易揚，則其味淳也。洪州以瓷爲之，萊州以石爲之。瓷與石皆雅器也，性非堅實，難可持久。用銀爲之，至潔，但涉於侈麗。雅則雅矣，潔亦潔矣，若用之恒，而卒歸於銀也。</p>

</section><section data-mw-section-id="7"><h3 id="jiao_chuang"><span id="id-.E4.BA.A4.E5.BA.8A" typeof="mw:FallbackId"/>交床</h3>
<p>交床，以十字交之，剜中令虛，以支鍑也。</p>

</section><section data-mw-section-id="8"><h3 id="jia"><span id="id-.E5.A4.BE" typeof="mw:FallbackId"/>夾</h3>
<p>夾，以小青竹爲之，長一尺二寸。令一寸有節，節已上剖之，以炙茶也。彼竹之篠，津潤于火，假其香潔以益茶味，恐非林谷間莫之致。或用精鐵熟銅之類，取其久也。</p>

</section><section data-mw-section-id="9"><h3 id="zhi_nang"><span id="id-.E7.B4.99.E5.9B.8A" typeof="mw:FallbackId"/>紙囊</h3>
<p>紙囊，以剡藤紙白厚者夾縫之。以貯所炙茶，使不泄其香也。</p>

</section><section data-mw-section-id="10"><h3 id="nian"><span id="id-.E7.A2.BE" typeof="mw:FallbackId"/>碾</h3>
<p>碾，以橘木爲之，次以梨、桑、桐、柘爲之。內圓而外方。內圓備於運行也，外方制其傾危也。內容墮而外無餘木。墮，形如車輪，不輻而軸焉。長九寸，闊一寸七分。墮徑三寸八分，中厚一寸，邊厚半寸，軸中方而執圓。其拂末以鳥羽製之。</p>

</section><section data-mw-section-id="11"><h3 id="luo_he"><span id="id-.E7.BE.85.E5.90.88" typeof="mw:FallbackId"/>羅合</h3>
<p>羅末,以合蓋貯之，以則置合中。用巨竹剖而屈之，以紗絹衣之。其合以竹節爲之，或屈杉以漆之，高三寸，蓋一寸，底二寸，口徑四寸。</p>

</section><section data-mw-section-id="12"><h3 id="ze"><span id="id-.E5.89.87" typeof="mw:FallbackId"/>則</h3>
<p>則，以海貝、蠣蛤之屬，或以銅、鐵、竹匕策之類。則者，量也，準也，度也。凡煮水一升，用末方寸匕。若好薄者，減之，嗜濃者，增之，故云則也。</p>

</section><section data-mw-section-id="13"><h3 id="shui_fang"><span id="id-.E6.B0.B4.E6.96.B9" typeof="mw:FallbackId"/>水方</h3>
<p>水方，以椆木、槐、楸、梓等合之，其裏并外縫漆之，受一斗。</p>

</section><section data-mw-section-id="14"><h3 id="lu_shui_nang"><span id="id-.E6.BC.89.E6.B0.B4.E5.9B.8A" typeof="mw:FallbackId"/>漉水囊</h3>
<p>漉水囊，若常用者，其格以生銅鑄之，以備水濕，無有苔穢腥澁意。以熟銅苔穢，鐵腥澁也。林栖谷隱者，或用之竹木。木與竹非持久涉遠之具，故用之生銅。其囊，織青竹以捲之，裁碧縑以縫之，紐翠鈿以綴之。又作綠油囊以貯之，圓徑五寸，柄一寸五分。</p>

</section><section data-mw-section-id="15"><h3 id="piao"><span id="id-.E7.93.A2" typeof="mw:FallbackId"/>瓢</h3>
<p>瓢，一曰犧杓。剖瓠爲之，或刊木爲之。晉舍人杜育《荈賦》云：「酌之以匏。」匏，瓢也。口闊，脛薄，柄短。永嘉中，餘姚人虞洪入瀑布山採茗，遇一道士，云：「吾，丹丘子，祈子他日甌犧之餘，乞相遺也。」犧，木杓也。今常用以梨木爲之。</p>

</section><section data-mw-section-id="16"><h3 id="zhu_ce"><span id="id-.E7.AB.B9.E7.AD.B4" typeof="mw:FallbackId"/>竹筴</h3>
<p>竹筴，或以桃、柳、蒲葵木爲之，或以柿心木爲之。長一尺，銀裹兩頭。</p>

</section><section data-mw-section-id="17"><h3 id="cuo_gui__jie_"><span id="id-.E9.B9.BA.E7.B0.8B_.E3.80.88.E6.8F.AD.E3.80.89" typeof="mw:FallbackId"/>鹺簋 <small style="color:var(--color-destructive--visited,#996666)" about="#mwt4" typeof="mw:Transclusion"><span style="color:transparent;font-size:0px">〈</span>揭<span style="color:transparent;font-size:0px">〉</span></small></h3>
<p>鹺簋，以瓷爲之。圓徑四寸，若合形，或瓶、或罍，貯鹽花也。其𢶆，竹製，長四寸一分，闊九分。𢶆，策也。</p>

</section><section data-mw-section-id="18"><h3 id="shu_yu"><span id="id-.E7.86.9F.E7.9B.82" typeof="mw:FallbackId"/>熟盂</h3>
<p>熟盂，以貯熟水，或瓷，或沙，受二升。</p>

</section><section data-mw-section-id="19"><h3 id="wan"><span id="id-.E7.A2.97" typeof="mw:FallbackId"/>碗</h3>
<p>碗，越州上，鼎州次，婺州次，岳州次，壽州、洪州次。或者以邢州處越州上，殊爲不然。若邢瓷類銀，越瓷類玉，邢不如越一也；若邢瓷類雪，則越瓷類氷，邢不如越二也；邢瓷白而茶色丹，越瓷青而茶色綠，邢不如越三也。晉杜育《荈賦》所謂︰「器擇陶簡，出自東甌。」甌，越也。甌，越州上，口唇不卷，底卷而淺，受半升已下。越州瓷、岳瓷皆青，青則益茶。茶作白紅之色。邢州瓷白，茶色紅；壽州瓷黃，茶色紫；洪州瓷褐，茶色黑；悉不宜茶。</p>

</section><section data-mw-section-id="20"><h3 id="ben__zhi_pa_"><span id="id-.E7.95.9A_.E3.80.88.E7.B4.99.E5.B8.8A.E3.80.89" typeof="mw:FallbackId"/>畚 <small style="color:var(--color-destructive--visited,#996666)" about="#mwt5" typeof="mw:Transclusion"><span style="color:transparent;font-size:0px">〈</span>紙帊<span style="color:transparent;font-size:0px">〉</span></small></h3>
<p>畚，以白蒲捲而編之，可貯盌十枚。或用筥。其紙帊以剡紙夾縫，令方，亦十之也。</p>

</section><section data-mw-section-id="21"><h3 id="zha"><span id="id-.E6.9C.AD" typeof="mw:FallbackId"/>札</h3>
<p>札，緝栟櫚皮以茱萸木夾而縛之，或截竹束而管之，若巨筆形。</p>

</section><section data-mw-section-id="22"><h3 id="di_fang"><span id="id-.E6.BB.8C.E6.96.B9" typeof="mw:FallbackId"/>滌方</h3>
<p>滌方，以貯滌洗之餘，用楸木合之，製如水方，受八升。</p>

</section><section data-mw-section-id="23"><h3 id="zi_fang"><span id="id-.E6.BB.93.E6.96.B9" typeof="mw:FallbackId"/>滓方</h3>
<p>滓方，以集諸滓，製如滌方，處五升。</p>

</section><section data-mw-section-id="24"><h3 id="jin"><span id="id-.E5.B7.BE" typeof="mw:FallbackId"/>巾</h3>
<p>巾，以絁爲之，長二尺，作二枚，互用之，以潔諸器。</p>

</section><section data-mw-section-id="25"><h3 id="ju_lie"><span id="id-.E5.85.B7.E5.88.97" typeof="mw:FallbackId"/>具列</h3>
<p>具列，或作床，或作架。或純木、純竹而製之，或木，或竹，黃黑可𢩁而漆者。長三尺，闊二尺，高六寸。具到者，悉斂諸器物，悉以陳列也。</p>

</section><section data-mw-section-id="26"><h3 id="dou_lan"><span id="id-.E9.83.BD.E7.B1.83" typeof="mw:FallbackId"/>都籃</h3>
<p>都籃，以悉設諸器而名之。以竹篾內作三角方眼，外以雙篾闊者經之，以單篾纎者縛之，遞壓雙經作方眼，使玲瓏。高一尺五寸，底闊一尺、高二寸，長二尺四寸，闊二尺。</p>
<div class="licenseContainer licenseBanner dynlayout-exempt " about="#mwt7">
<div><div><div><div>
<p><span class="imageLeft"><span typeof="mw:File"><span><img alt="" resource="./File:PD-icon.svg" src="images/c15_PD_icon.svg_60px_PD_icon.svg.png" decoding="async" data-file-type="drawing" class="mw-file-element" style="width:48; height:48; " data-title="PD-icon.svg-60px-PD-icon.svg.png"/></span></span></span></p>
</div><div>
<div>
<p>本唐朝作品在全世界都属于<b><a rel="mw:WikiLink/Interwiki" href="https://zh.wikipedia.org/wiki/公有领域" title="w:公有领域" class="extiw">公有领域</a></b>，因为作者逝世已经遠遠超过100年。</p>
</div>
</div><div>
<p><span class="noimageRight"/></p>
</div></div></div></div>
<div class="licensetpl">
<p><span class="licensetpl_short">Public domain</span><span class="licensetpl_long">Public domain</span><span class="licensetpl_link_req">false</span><span class="licensetpl_attr_req">false</span></p>
</div>
</div><span about="#mwt7">
</span><span about="#mwt7">
</span></section></section></body></html>
