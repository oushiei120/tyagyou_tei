[496936_00002 00013A]
<p>茶經卷下
<p>唐竟陵陸羽鴻漸撰
<p>五之煮
<p>凢炙茶愼勿於風燼間炙熛熖如鑚使炎凉不
<p>均持以逼火屢其飜正候炮（普教出反）培塿狀蝦
<p>蟆苹然後去火五寸卷而舒則本其始又炙之
<p>若火乾者以氣熟止日乾者以柔止其始若茶
<p>之至嫩者蒸罷熱搗葉爛而牙筍存焉假以力
<p>者持千鈞杵亦不之爛如漆科珠壯士接之不
[496936_00002 00013B]
<p>能駐其指及就則似無禳骨也炙之則其節若
<p>倪倪如嬰兒之臂耳旣而承熱用紙囊貯之精
<p>華之氣無所散越𠋫寒末之（末之卜者其屑如細米末之下者其）
<p>（屑如菱角）其火用炭次用勁薪（謂桑槐桐櫪之類也）其炭曾經
<p>燔炙爲膻膩所及及骨木敗器不用之（膏木謂栢桂檜）
<p>（也敗器謂朽廢器也）古人有勞薪之味信哉其水用山水
<p>上江水中井水下（荈賦所謂水則岷方之注揖彼淸流）其山水揀
<p>乳泉石池慢流者上其瀑湧湍潄勿食之乆食
<p>令人有頸疾又多别流於山谷者澄浸不洩自
[496936_00002 00014A]
<p>火天至霜郊以前或濳龍蓄毒於其間飮者可
<p>夬之以流其惡使新泉㳙㳙然酌之其江水取
<p>去人遠者井取汲多者其沸如魚目微有聲爲
<p>一沸緣邊如湧泉連珠爲二沸騰波鼓浪爲三
<p>沸巳上水老不可食也初沸則水合量調之以
<p>鹽味謂棄其啜餘（啜甞也市稅反又市恱反）無廼淊㜮而鍾
<p>其一味乎（蛭占暫反𪊇味濫反無味也）第二沸出水一瓢以
<p>竹筴環激湯心則量末當中心而下有頃勢若
<p>奔濤濺沫以所出水止之而育其華也凢酌置
[496936_00002 00014B]
<p>諸盌令浾餑均（字書并本草餑均茗沫也蒲笏反）沫餑湯之華
<p>也華之薄者曰沫厚者曰餑細輕者曰花如棗
<p>花漂漂然於環池之上又如廻潭曲渚靑萍之
<p>始生又如晴天爽朗有浮雲鱗然其沫者若綠
<p>錢浮於水渭又如菊英墮於罇爼之中餑者以
<p>滓煮之及沸則重華累沫皤皤然若積雪耳舛
<p>賦所謂煥如積雪燁若春敷有之第一煮水沸
<p>而棄其沫之上有水膜如黑雲母飲之則其味
<p>不正其第一者爲雋永（徐縣全縣二反至羡者曰雋永雋味也永長也）
[496936_00002 00015A]
<p>（中長日雋永漢書蒯通差馬永二十篇也）或留熟以貯之以備育華
<p>救沸之用諸第一與第二第三盌次之第四第
<p>五盌外非渴甚莫之飲凢煑水一升酌分五盌
<p>（盌數山至三多至五若人多至十加雨爐）乗熱連飲之以重濁凝其
<p>下精英浮其上如冷則精英隨氣而竭飲啜不
<p>消亦然矣茶性儉不宜廣則其味黯澹且如一
<p>滿盌啜半而味寡况其廣乎其色緗也其馨欽
<p>也（杳至美日致音僃）其味甘檟也不甘而苦荈也啜苦
<p>咽甘茶也（一本云其味苦而不甘檟也甘而不苦萍也）
[496936_00002 00015B]
<p>六之飮
<p>翼而飛毛而走呿而言此三者俱生於天地問
<p>飲啄以活飲之時義遠矣哉至若救渴飲之以
<p>漿蠲憂忿飮之以酒蕩昏寐飮之以茶茶之爲
<p>飲發乎神農氏聞於魯周公齊有晏嬰漢有楊
<p>雄司馬相如吳有韋曜晉有劉琨張載遠祖納
<p>謝安左思之徒皆飮焉蕩時浸俗盛於國朝兩
<p>都幷荆俞（俞當作渝間陽渝也）以爲比屋之飮飲有产
<p>茶散茶末茶飲茶者乃斫乃熬乃煬乃春貯於
[496936_00002 00016A]
<p>瓶缶之中以湯沃焉謂之痷茶或用茐薑棗橘
<p>皮茱茰薄荷之等煮之百沸或揚令滑或煮去
<p>沫斯溝渠間棄水耳而習俗不乚於戯天育萬
<p>物皆有至妙人之所工但獵淺易所庇者屋屋
<p>精極所著者衣衣精極所飽者飮食食與酒皆
<p>精極之茶有九難一日造二日别三日器四日
<p>火五日水六日炙七曰末八日煑九日飲隂採
<p>夜焙非造也嚼味嗅香非别也羶鼎腥甌非器
<p>也膏薪庖炭非火也飛湍壅潦非水也外熟內
[496936_00002 00016B]
<p>生非炙也碧粉縹塵非末也操艱攪遽非煮也
<p>夏興冬廢非飮也夫珍鮮馥烈者其盌數三次
<p>之者盌數五若坐客數至五行三盌至七行五
<p>盌若六人巳下不約盌數但闕一人而已其雋
<p>永補所闕人
<p>七之事
<p>三皇炎帝神農氏
<p>周魯周公旦
<p>齊相晏嬰
[496936_00002 00017A]
<p>漢僊人丹丘子黃山君司馬文園令相如楊執
<p>戟雄呉歸命侯韋太傅弘嗣
<p>晉惠帝劉司空琨琨兄子兖州剌史演張黃門
<p>孟陽傳司𨽾咸江洗馬統孫參軍楚左記室太
<p>冲陸呉興納納兄子會稽内史俶謝冠軍安石
<p>郭弘農璞桓揚州温杜舎人毓武康小山寺釋
<p>法瑶沛國夏侯愷餘姚虞洪北地傅巽丹陽弘
<p>君舉安任育長（育長任瞻字元本宣遺長字今增之）城秦精燉
<p>煌單道開剡縣陳務妻廣陵老姥河內山謙之
[496936_00002 00017B]
<p>後魏瑯琊王肅
<p>宋新安王子鸞鸞弟豫章王子尚鮑昭妹令暉
<p>八公山沙門譚濟
<p>齊世祖武帝
<p>梁劉廷尉陶先生弘景
<p>皇朝徐英公勣
<p>神農食經茶茗乆服人有力恱志
<p>周公爾雅檟苦茶廣雅云荆巴間採葉作餠葉
<p>老者餠成以米膏出之欲煮茗飮先炙令赤色
[496936_00002 00018A]
<p>搗末置瓷器中以湯澆覆之用葱薑橘子笔之
<p>其飲醒酒令人不眠
<p>晏子春秋嬰相齊景公時食脫粟之飯炙三戈
<p>五卵茗菜而巳
<p>司馬相如凢將篇烏喙桔梗芫華欵冬貝母木
<p>蘗蔞芩草芍藥桂漏蘆蜚亷雚菌荈詫白荷白
<p>芷菖蒲芒𮀥莞椒薪茰
<p>揚雄方言蜀西南人謂茶日蔎
<p>吳志韋曜傳孫皓每饗宴坐席無不率以七勝
[496936_00002 00018B]
<p>爲限雖不盡入口皆澆灌取盡曜飮酒不過二
<p>升皓初禮異宻賜茶舛以代酒
<p>𣈆中興書陸納爲呉興太守時衛將軍謝安常
<p>欲詣納（𣈆書以納爲吏部尚書）納兄子俶恠納無所備不
<p>敢問之乃私蓄數十人饌安旣至所設唯茶果
<p>而㔾俶遂陳盛饌珍羞必具及安去納杖俶四
<p>十云汝旣不能光益叔父柰何穢吾素業
<p>晉書桓溫爲揚州牧性儉每讌飲惟下七奠柈
<p>茶果而㔾
[496936_00002 00019A]
<p>拶神記夏侯愷因疾死宗人字苟奴察見鬼神
<p>見愷來收馬幷病其妻著平上幘單衣入坐生
<p>時西壁大床就人覔茶飲
<p>劉琨與兄子南兖州剌史演書云前得安州乾
<p>姜一斤桂一斤黃花一斤皆所須也吾體中潰
<p>悶常仰眞苓汝可置之（潰當作憒）
<p>傳咸司隸敎曰聞南方有以困蜀嫗作茶粥賣
<p>爲簾事打破其器具又賣餅於市而禁茶粥
<p>以蜀姥何哉
[496936_00002 00019B]
<p>神異記餘姚人虞洪入山採名遇一道士牽三
<p>青牛引洪至瀑布山曰予丹丘子也聞子善具
<p>飲常思見惠山中有大茗可以相給祈子他日
<p>有甌犧之餘乞相遺也因立尊祀後常令冢人
<p>入山獲大茗焉
<p>左思嬌女詩吾家有嬌女皎皎可白晳小字爲
<p>紈素口齒自淸歷有姊字惠芳眉目燦如畵馳
<p>騖翔園林果下皆生摘貪華風雨中倐忽數百
<p>適心爲茶荈劇吹嘘對鼎蠢
[496936_00002 00020A]
<p>張孟陽登成都樓詩云借問楊子舎想見長卿
<p>廬程卓累千金驕侈擬五侯門有連騎客翠帶
<p>腰呉鈎鼎食隨時進百和妙且殊披林採秋橘
<p>臨江釣春魚黒子過龍醢果饌踰蟹䗁芳茶冠
<p>六情溢味播九區人生茍安樂兹土聊可娯
<p>傳巽七誨蒲桃宛柰齊柿燕栗峘陽黃梨巫山
<p>朱橘南中茶子西極石蜜
<p>弘君舉食檄寒溫旣畢應下霜華之茗三爵而
<p>終應下諸蔗木瓜元李楊梅五味橄欖懸豹葵
[496936_00002 00020B]
<p>羮各一杯孫楚歌茱茰出芳樹顛鯉魚出洛水
<p>泉白鹽岀河東美豉出魯淵薑桂茶荈出巴蜀
<p>椒橘木蘭出高山蓼蘇出溝渠精稗出中田
<p>華佗食論苦茶乆食益意思
<p>壺居士食忌苦茶乆食羽化與韭同食令人體
<p>重
<p>郭璞爾雅注云樹小似枝子冬生葉可煑羹飲
<p>今呼早取爲茶晩取爲茗或一曰荈蜀人名之
<p>苦茶
[496936_00002 00021A]
<p>世說任瞻字育長少時有令名自過江失志旣
<p>下飮問人云此爲茶爲茗覺人有恠色乃自申
<p>明云向問飲爲熱爲冷耳（下飲謂設茶道）
<p>續𢱇神記晉武帝宣城人秦精常入武昌山採
<p>茗遇一毛人長丈餘引精至山下示以裟茗而
<p>去俄而復還乃探懷中橘以遺精精怖負茗而
<p>歸
<p>晉四王起事惠帝蒙塵還洛陽黃門以瓦盂盛
<p>茶上至尊
[496936_00002 00021B]
<p>異苑剡縣陳務妻少與二子寡居好飲茶茗以
<p>宅中有古塜每欲輙先祀之二子患之曰古塜
<p>何知徒以勞意欲掘去之母苦禁而止其夜夣
<p>一人云吾止此塜三百餘年卿二子恒欲見毀
<p>頼相保護又享吾佳茗雖濳壤朽骨豈忘翳桑
<p>之報及曉於庭中獲錢十萬似夂埋者但貫新
<p>耳母告二子慙之從是禱饋愈甚
<p>廣陵𦒿老傳晉元帝時有老姥每旦獨提一器
<p>茗徃市鬻之市人競買自旦至夕其器不减所
[496936_00002 00022A]
<p>得錢散路傍孤貧乞人人或異之州法曹縶之
<p>獄中至夜老姥執所鬻茗器從獄牖中飛出
<p>藝術傳墩煌人單道開不畏寒暑常服小石子
<p>所服藥有松桂蜜之氣所餘茶蘇而卩
<p>釋道該說續名僧傳宋釋法瑶姓陽氏河東人
<p>永嘉中過江遇沈臺眞君武康小山寺年垂懸
<p>車（懸車喻日人之侯指人垂老時也淮飯南子日日至悲泉爰息其馬亦此意）所飮
<p>茶示明中勑呉興禮致上京年七十九
<p>宋汀氏家傳江統字應遷愍懷太子洗馬常上
[496936_00002 00022B]
<p>荼經卷耳
<p>疏諫云今西園賣醯麫藍子菜茶之屬𧇊敗國
<p>體
<p>宋錄新安王子鸞豫章王子尚詣曇濟道人於
<p>八公山道人設茶茗子尚味之曰此甘露也何
<p>言茶茗
<p>王徴雜詩寂寂掩空閣寥寥空廣厦待君竟不
<p>歸收領今就檟
<p>鮑昭妹令暉著香茗賦
<p>南齊世祖武皇帝遺詔我靈座上愼勿以牲爲
[496936_00002 00023A]
<p>祭但設餅果茶飲乾飯酒脯而巳
<p>梁劉孝綽謝𣈆安王餉米等啓傳詔李孟孫宣
<p>教㫖垂腸米酒瓜筍菹脯酢茗八種氣苾新城
<p>味芳雲松江潭抽節邁昌荇之珍壃場擢翹越
<p>葺精之美羞非純束野麏裛似雪之驢鮓異陶
<p>嗣河鯉操如瓊之粲茗同食粲酢類望柑免千
<p>里宿舂省三月種聚小人懷惠大懿難忘
<p>陶弘景雜錄苦茶輕換膏昔丹丘子黃山君服
<p>之
[496936_00002 00023B]
<p>後魏錄瑯琊王肅仕南朝好茗飮蓴羮及還北
<p>地又好羊肉酪漿人或問之名何如酪肅日茗
<p>不堪與酪爲奴
<p>桐君錄西陽武昌廬江昔陵好茗皆東人作淸
<p>茗茗有飽飮之宜人凢可飲之物皆多取其葉
<p>天門冬扷揳取根皆益人又巴東别有眞茗茶
<p>煎飮令人不眠俗中多煮檀葉并大皁李作茶
<p>竝冷又南方有瓜蘆木亦似茗至苦澁取爲屑
<p>茶飮亦可通夜不眠煮鹽人但資此飮而交廣
[496936_00002 00024A]
<p>最重容來先設乃加以香芼輩
<p>坤元錄辰州溆浦縣西北三百五十里無射山
<p>云蠻俗當吉慶之時親族集會歌舞於山上山
<p>多茶樹
<p>括地圖臨遂縣東一百四十里有茶溪
<p>山謙之呉興記烏程縣西二十里有溫山出御
<p>荈
<p>夷陵圖經黃牛荆門女觀望州等山茶茗出焉
<p>永嘉圖經永嘉縣東三百里有白茶山
[496936_00002 00024B]
<p>淮隂圖經山陽縣南二十里有茶坡
<p>茶陵圖經云茶陵者所謂陵谷生茶茗焉本草
<p>木部茗苦茶味甘苦微寒無毒主瘻瘡利小便
<p>去痰渴熱令人少睡秋採之苦主下氣消食注
<p>云春採之
<p>本草菜部苦茶一名茶一名選一名游冬生益
<p>州川谷山陵道傍凌冬不死三月三日採乾注
<p>云疑此卽是今茶一名茶令人不眠本草注按
<p>詩云誰謂荼苦又云堇荼如飴皆苦菜也陶謂
[496936_00002 00025A]
<p>之苦茶木類非菜流茗春採謂之苦搽（涂暇反）
<p>枕中方療積年瘻苦茶蜈蚣竝炙令香熟等分
<p>搗篩煮甘草湯洗以末傳之
<p>孺子方療小兒無故驚蹶以苦茶葱鬚煮服之
<p>八之出
<p>山南以峽州上（岤州生遠安宜都夷陵三縣山谷）襄州荆州次
<p>（麗州生南部縣山谷荆州生江陵縣山谷）𢖍州下（生衡山茶陵金二縣山谷州）
<p>梁州又下（金州生西城安康二縣山谷梁州生襄城金牛二縣山谷）
<p>淮南以光州上（生光山縣黄頭義港者與峡州同）陽郡舒州次
[496936_00002 00025B]
<p>（生羕陽縣鍾山者與襄州同舒夀州生太湖縣潜山者與荆州同）州下（生盛唐縣隹山）
<p>（者與衡曲同）蘄州黃州又下（蘄州生黃梅縣山谷黃州生麻城縣山谷竝與）
<p>（荆州梁州同）
<p>淛西以湖州上（湖州生長城縣顧渚山谷與𢂿州光州同若生山桑儒師二日）
<p>（茅山縣脚嶺與襄州荆南義陽郡同生鳳亭山伏翼閣飛雲曲水二寺啄木嶺與壽州棠州同）
<p>（生安上武康二縣川谷與金州梁州同）常州次（常州義興縣生君山懸脚嶺北峰下）
<p>（與荆州義陽郡同生圈嶺宣善權寺石亭山與舒州同）州杭州睦州歙州
<p>下（宣州生宣城縣雅山與蘄州同生太平縣上睦臨曉與黄州同杭州臨安於濳二縣生天）
<p>（目山與舒州同錢唐生天竺匕隱二寺睦州）潤生（相廬縣山谷歙州生婺源山谷與衡州同）
[496936_00002 00026A]
<p>州蘇州又下（潤州江寜將生傲山蘇州長洲縣生洞庭山與金州蘄州梁州同）
<p>𩵕南以彭州上（生九隴縣馬鞍山至徳寺棚口）與襄州同綿州蜀州
<p>次（綿州龍安縣生松嶺關與荆州同其西昌昌明神泉縣西山者竝佳有過杯嶺者不堪採）
<p>（蜀州青城縣生丈人山與綿州同靑城縣有散茶木茶）卬州次雅州瀘州
<p>下（雅州百丈山名山爐州瀘山者與金州同也）眉州漢州又下（眉州丹校）
<p>（縣生鐵山者漢州綿竹縣生竹山者與潤州同）
<p>淛東以越州上（餘姚縣生瀑布泉嶺日仙茗明大者殊異小者與襄州同）
<p>州㜈州次（明州皆縣生榆莢村婺州）台州（束陽縣東目山與荆州同下自州）
<p>（豊縣生赤城者與歙州同它）
[496936_00002 00026B]
<p>黔中生恩州播州費州夷州
<p>江南生鄂州袁州吉州
<p>嶺南生福州建州韶州象州（福州生閩興方山之隂）其恩
<p>播費夷鄂袁吉福建韶象十一州未詳徃徃得
<p>之其味極佳
<p>九之略
<p>其造具若方春禁火之時於野寺山園叢手而
<p>掇乃蒸乃舂乃煬以火乾之則又綮撲焙貫棚
<p>穿育等七事皆廢其煮器若松問石上可坐則
[496936_00002 00027A]
<p>具列廢用槁薪鼎櫪之屬則風爐灰承炭檛火
<p>筴交床等廢若瞰泉臨澗則水方滌方漉水囊
<p>廢若五人卩下茶可味而精者則羅廢若援藟
<p>躋嵓引絙人洞於山口炙而末之或紙包合貯
<p>則碾拂末等廢旣瓢盌筴札熟盂鹺簋悉以一
<p>筥盛之則都籃廢但域邑之中王公之門二十
<p>四器闕一則荼廢矣
<p>十之圖
<p>以絹素或四幅或六幅分布寫之陳諸座隅則
[496936_00002 00027B]
<p>茶之源之具之造之器之煮之飲之事之岀之
<p>略目擊而存於是茶經之始終備焉
<p>茶經卷下終
[496936_00002 00028A]
<p>茶經跋
<p>余甞過竟陵憇羽故寺訪鴈橋觀茶井慨然想
<p>見其爲人夫羽少厭髠緇篤嗜墳素本非忘世
<p>者卒廼寄號桑苧遁跡苕霅嘯歌獨行繼以痛
<p>哭其意必有所在時廼比之接輿豈知羽者哉
<p>至其性甘茗舛味辨淄澠淸風雅趣膾炙今古
<p>張顚之於酒也昌黎以爲有所託而逃羽亦以
<p>是夫
<p>史官童承叙題
