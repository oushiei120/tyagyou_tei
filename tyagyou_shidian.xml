[496936_00002 00000B]
<p>茶經傳
[496936_00002 00001A]
<p>茶經卷上
<p>唐竟陵陸羽鴻漸撰
<p>一之源
<p>茶者南方之嘉木也一尺二尺廼至數十尺其
<p>巴山峽川有兩人合抱者伐而掇之其樹如瓜
<p>蘆葉如梔子花如白蔷薇實如枿櫚葉如丁香
<p>根如胡桃（瓜蘆木出廣州似茶至古澁𣒁櫚蒲葵之屬其子似茶胡桃與茶根皆下）
<p>（孕兆至瓦礫苖木上岫）其字或從草或從荒或從木并（從草）
<p>（當作茶其字出開元文字者義從木當作其名搽其字出本草草木幷作茶其字出爾雅江）
[496936_00002 00001B]
<p>一日茶二曰檟三曰設四日茗五日舛（周公云檟苦茶）
<p>（揚執戟云蜀西南人謂茶日設郭弘農云早取爲茶晩取為茗或一日荈耳）其地上
<p>者生爛石中者生櫟壤（櫟字當從石爲礫）下者生黃土
<p>凡藝而不實植而罕茂法如種瓜三嵗可採野
<p>者上園者次陽崖隂林紫者上綠者次筍者上
<p>彥者次葉卷上葉舒次隂山坡谷者不堪採掇
<p>性疑滯結瘕疾茶之爲用味至寒爲飲最宜精
<p>行儉德之人若𤍠渴凝悶腦疼目澁四肢煩百
<p>節不舒聊四五啜與醍醐甘露抗𢖍也採不時
[496936_00002 00002A]
<p>造不精雜以草莽飮之成疾茶爲累也亦猶人
<p>參上者生上黨中者生百濟新羅下者生高麗
<p>有生澤州易州幽州檀州者爲藥無効况非此
<p>者設服薺苨使六疾不瘳知人參爲累則茶累
<p>盡矣
<p>二之具
<p>籝（加追反）一曰籃二日籠一日筥以竹織之受五
<p>升或一㪷二呌三呌者茶人負以採茶也（籯漢書音）
<p>（盈所謂黄金滿嬴不如一經顏師古云嬴竹器也容四升耳）
<p>荼經卷上（汀）
[496936_00002 00002B]
<p>竈無用窔者釜用脣口者
<p>甑或木或瓦匪腰而泥籃以簞之篾以系之始
<p>其蒸也入乎箪旣其熟也出乎𥭆釜涸注於甑
<p>中（甑不帯而泥之）又以榖木枝三亞者制之（亞字當作椏木椏枝）
<p>（也）散所蒸牙笋幷葉畏流其膏
<p>杵臼一曰碓惟恒用者佳
<p>規一曰模一曰棬以鐵制之或圓或方或花
<p>承一曰臺一日砧以石爲之不然以槐桑木半
<p>评地中遣無所揺動
[496936_00002 00003A]
<p>檐一日衣以油絹或雨衫單服敗者爲之以檐
<p>置承上又以規置檐上以造茶也茶成舉而易
<p>之
<p>芘莉（音杷離）一曰嬴子一曰箜食（篣音崩箕音郎旁良籃籠也）
<p>以二小竹長三尺軀二尺五寸柄五寸以篾織
<p>方眼如圃人土羅濶二尺以列茶也
<p>棨一曰錐刀柄以堅木爲之用穿茶也
<p>樸一日鞭以竹爲之穿茶以解茶也
<p>焙鑿地深二尺濶二尺五寸長一丈上作短墻
<p>茶坐卷上三（慎忠）
[496936_00002 00003B]
<p>高二尺泥之
<p>貫削竹爲之長二尺五寸以貫茶焙之
<p>棚一日棧以木構於焙上編木兩層高一尺以
<p>焙茶也茶之尘乾昇下棚全乾升上棚
<p>穿（音釧）江東淮南剖竹爲之巴川峽山紉穀皮爲
<p>之江東以一斤爲上穿半斤爲中穿四兩五兩
<p>爲下穿峽中以一百二十斤爲上穿八十斤爲
<p>中穿五十斤爲小穿穿字舊作釵釧之釧字或
<p>作貫串今則不然如磨扇彈鑚縫五字文以平
[496936_00002 00004A]
<p>聲書之義以去聲呼之其字以穿名之
<p>育以木制之以竹編之以𥿄糊之中有隔上有
<p>覆下有床旁有門掩一扇中置一器貯煻煨火
<p>令煴煴然江南梅雨時焚之以火（育者以其藏養爲名）
<p>三之造
<p>凢採茶在二月三月四月之間茶之筍者生爛
<p>石沃土長四五寸若薇蕨始抽凌露採焉茶之
<p>芽者發於藂薄之上有三枝四枝五枝者選其
<p>中枝頴拔者採焉其日有雨不採晴有雲不採
[496936_00002 00004B]
<p>晴採之蒸之擣之桕之焙之穿之封之茶之乾
<p>矣茶有千萬狀鹵莽而言如胡人鞾者蹙縮然
<p>（京錐文也）犎牛臆者廉襜然（犎音朋野牛也）浮雲出山者輪
<p>菌然輕颷拂水者涵澹然有如陶家之子羅膏
<p>土以水澄泚之（謂澄泥也）又如新治地者遇暴雨流
<p>潦之所經此皆茶之精腴有如竹籜者枝榦堅
<p>實艱於蒸搗故其形麗簁（上离下師）然有如霜荷者
<p>莖葉周沮易其狀貌故厥狀委瘁然此皆茶之
<p>瘠老者也自採至於封七經目自胡鞾至於霜
[496936_00002 00005A]
<p>荷八等或以光黑平正言嘉者斯鑒之下也以
<p>皺黃坳垤言佳者鑒之次也若皆言嘉及皆言
<p>不嘉者鑒之上也何者出膏者光含膏者皺宿
<p>製者則黒日成者則黃蒸壓則平正縱之則坳
<p>垤此茶與草木葉一也茶之否臧存於口訣
[496936_00002 00005B]
<p>茶經卷上終
