二茶之具
籯追，一曰籃，一曰籠，一曰筥，以竹織之，受五升，或一斗、二斗、三斗者，茶人負以採茶也。
竈，無用突者。釜，用脣口者。
甑，或木或瓦，匪腰而泥，籃以箄之，篾以系之。始其蒸也，入乎箄；既其熟也，出乎箄。釜涸，注於甑中，又以榖木枝三亞者制之，散所蒸牙笋并葉，畏流其膏。杵臼，一曰碓，惟恒用者佳。
規，一曰模，一曰棬。以鐵制之，或圓，或方，或花。
承，一曰臺，一曰砧。以石爲之。不然，以槐桑木半埋地中，遣無所摇動。
檐，一曰衣。以油絹或雨衫、單服敗者爲之，以檐置承上，又以規置檐上，以造茶也。茶成，舉而易之。
芘莉：一曰嬴子，一曰篣筤。以二小