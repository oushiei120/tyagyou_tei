四茶之器
風爐、筥、　　　　炭、檛、　　火筴、鍑、　　　　交床、　　　夾、　　　紙囊、碾、　　　　羅、合　　　則　　　水方、
漉水囊、　　瓢、　　　　竹筴、　　鹺、簋、熟盂、　　盌、　　畚、　　　札、　　滌方滓、方　　巾　　具列　　都籃。風爐
風爐以銅鐵鑄之，如古鼎形，厚三分，緣闊九分，令六分虚中，致其圬墁。凡三足，古文書二十一字，一足云「坎上巽下離」，于中一足云「體均五行去百疾」，一足云「聖唐年號某年鑄」。其三足之間，設三窗，底一窗以爲通飆漏燼之所，上並古文書六字，一窗之上，書「伊公」二字，一窗之上，書「羹陸」二字，一窗之上，書「氏茶」二字，所謂「伊公羹」、「陸氏茶」也。置墆●於其内，設三格：其一格有翟焉，翟者，火禽也，畫一卦曰「離」；其一格有彪焉，彪者，風獸也，畫一卦曰「巽」；其一格有魚焉，魚者，水蟲也，畫一卦曰「坎」。巽主風，離主火，坎主水，風能興火，火能熟水，故備其三卦焉。其飾以連葩、垂蔓、曲水、方文之類。其爐，或鍜鐵爲之，或運泥爲之。其灰，承作三足鉄柈檯之。筥：
筥，以竹織之，高一尺二寸，徑闊七寸。或用藤作木楦，如筥形織之，六出圓眼。其底蓋若利篋口鑠之。炭檛：
炭檛，以鐵六稜制之。長一尺，鋭一